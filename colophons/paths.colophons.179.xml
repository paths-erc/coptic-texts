<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml"
schematypens="http://purl.oclc.org/dsdl/schematron"?>
<TEI xmlns:xsi="http://www.w3.org/2001/XMLSchema-instance"
  xsi:schemaLocation="http://www.tei-c.org/ns/1.0 ../paths-schema.xsd"
  xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>paths.colophons.179</title>
      </titleStmt>
      <publicationStmt>
        <p>paths.colophons.179</p>
      </publicationStmt>
      <sourceDesc>
        <p>paths.colophons.179</p>
      </sourceDesc>
    </fileDesc>
  </teiHeader>
  <text>
    <body>
      <p>
Ϧⲉⲛⲫⲣⲁⲛ ⲙ̄ⲫⲓⲱⲧ ⲛⲉⲙⲡϣⲏⲣⲓ ⲛⲉⲙⲡⲓⲡ︦ⲛ︦ⲁ︦ ⲉⲑⲟⲩⲁⲃ ϯⲑⲣⲓⲁⲥ ⲉⲑⲟⲩⲁⲃ ⲛ̄ⲟⲙⲟⲟⲩⲥⲓⲟⲥ. ⲫⲁⲓⲅⲁⲣⲡⲉ ⲡⲉⲛⲟⲩϯ ⲡⲓⲁⲗⲓⲑⲩⲛⲟⲥ. ⲁⲛⲟⲛ ⲧⲏⲣⲉⲛ ϧⲁⲛⲓⲭⲣⲏⲥⲧⲓⲁⲛⲟⲥ. ⲁϥϣⲱⲡⲓ ⲡⲁⲓϣⲉⲛⲉⲣⲫⲙⲉⲩⲓ ⲙ̄ⲡⲁⲓⲁⲅⲓⲟⲛ ⲛ̄ϫⲱⲙ ⲉϥⲧⲟⲩⲃⲏⲟⲩⲧ ⲟⲩⲟϩ ϥⲥⲙⲁⲣⲱⲟⲩϯ ⲉϩⲟⲧⲉ ⲛϫⲟⲙ ⲛⲓⲃⲉⲛ ⲛ̄ⲧⲉⲛⲓⲛⲓϥⲓ ⲛ̄ⲧⲉⲫϯ ⲉⲧϭⲟⲥⲓ ⲫⲏ ⲉⲧⲟⲩⲙⲟⲩϯ ⲉⲣⲟϥ ϫⲉⲡⲓⲉⲩⲁⲅⲅⲉⲗⲓⲟⲛ ⲫⲏ ⲉϣⲁⲩⲟⲩⲁϩⲙⲉϥ ϫⲉⲡⲓϩⲓϣⲉⲛⲟⲩϥⲓ ⲟⲩⲟϩ ⲟⲛ ϯⲁⲛⲁⲅⲅⲉⲗⲓⲁ ⲉ︦ⲑ︦. ⲉⲃⲟⲗ ϩⲓⲧⲟⲧϥ ⲙ̄ⲙⲁⲓⲛⲟⲩϯ ⲙ̄ⲙⲁⲓⲁⲅⲁⲡⲏ ⲙ̄ⲙⲁⲓⲡⲭ︦ⲥ︦ ⲙ̄ⲙⲁⲓϣⲉⲙⲙⲟ ⲡⲓⲁⲣⲭⲱⲛ ⲉⲧⲧⲁⲓⲏⲟⲩⲧ ⲟⲩⲟϩ ⲛ̄ϣⲁⲙϣⲉⲛⲟⲩϯ ϧⲉⲛⲛⲉϥϯⲁⲕⲟⲛⲓⲁ ⲡⲓϧⲉⲗⲗⲟ ⲉⲑⲛⲁⲛⲉϥ ϧⲉⲛⲛⲉϥⲁⲛⲟⲏⲧⲏⲥ ⲛⲉⲙⲛⲉϥϩⲃⲏⲟⲩⲓ ⲛ̄ⲟⲣⲑⲟⲇⲟⲝⲟⲥ <persName type="donor" ref="paths.persons.182">ⲉⲗⲉⲙϫⲉⲇ ⲡϣⲉⲣⲓ ⲙ̄ⲡⲓϧⲉⲗⲗⲟ ⲉⲧⲑⲁⲕⲁϩ</persName> ⲟⲩⲟϩ ⲡⲉϥϣⲏⲣⲓ ⲉⲩⲙⲟⲩϯ ⲉⲣⲟϥ ϫⲉ<persName type="donor" ref="paths.persons.183">ⲑⲉϫ</persName> ⲡ⳪︦ ⲉⲣⲡⲟⲩⲙⲉⲩⲓ ϧⲉⲛⲧⲉϥⲙⲉⲧⲟⲩⲣⲟ ⲟⲩⲟϩ ⲉϥⲉⲓⲣⲓ ⲙ̄ⲙⲱⲟⲩ ⲛ̄ⲟⲩⲛⲁⲓ ⲛⲁϩⲣⲁϥ ϧⲉⲛⲡⲓⲉϩⲟⲟⲩ ⲉⲧⲉⲙⲙⲁⲩ ⲛ̄ϩⲟϯ ⲁⲙⲏⲛ. ⲟⲩⲟϩ ⲉϥⲉⲉⲣⲃⲟⲏⲑⲓⲛ ⲉⲣⲱⲟⲩ ϣⲁⲛⲧⲟⲩⲙⲉⲩⲓ ⲉⲛⲉϥⲙⲩⲥⲧⲏⲣⲓⲟⲛ ⲛ̄ⲟⲩϫⲁⲓ ⲟⲩⲟϩ ⲛ̄ⲣⲉϥⲧⲁⲛϧⲟ ⲉⲑⲣⲟⲩⲓⲣⲓ ⲙ̄ⲙⲱⲟⲩ. ⲟⲩⲟϩ ⲛ̄ⲧⲟⲩⲱⲛϧ ϧⲉⲛⲟⲩⲱⲛϧ ⲛ̄ⲉⲛⲉϩ ϣⲁⲉⲛⲉϩ ⲁⲙⲏⲛ. ⲟⲩⲟϩ ⲫⲏ ⲉⲧⲁϥⲥϧⲁⲓ ⲡⲓϩⲏⲕⲓ <persName type="copyist" ref="paths.persons.183">ⲡⲁⲣⲥⲟⲩⲙⲁ</persName> ⲡⲓⲁⲧⲙ̄ⲡϣⲁ ⲉⲙⲟⲩϯ ⲉⲣⲟϥ ϫⲉⲭⲣⲏⲥⲧⲓⲁⲛⲟⲥ ⲙⲁⲗⲓⲥⲧⲁ ⲟⲩⲇⲓⲁⲕⲟⲛ ⲉϥϯϩⲟ ⲛ̄ⲟⲩⲟⲛ ⲛⲓⲃⲉⲛ ⲉⲑⲛⲁⲱϣ ⲙ̄ⲫⲁⲓⲉⲣⲫⲙⲉⲩⲓ ⲉϥⲥⲙⲁⲣⲱⲟⲩⲧ ⲉⲑⲣⲉϥⲉⲣⲡⲉϥⲙⲉⲩⲓ ϧⲉⲛⲟⲩⲛⲁⲓ ⲛⲉⲙⲟⲩⲭⲱ ⲉⲃⲟⲗ ⲛ̄ⲛⲉϥⲛⲟⲃⲓ ⲉⲧⲟϣ. ⲟⲩⲟϩ ⲫⲏ ⲉⲑⲛⲁϫⲱⲥ ⲛ̄ϩⲗⲓ ⲉϥⲉϣⲱⲡⲓ ⲛⲁϥ ⲕⲁⲧⲁⲡⲉϥⲣⲏϯ. ⲟⲩⲟϩ ⲥⲉⲙⲡϣⲁ ⲛⲁⲛ ⲧⲏⲣⲉⲛ ⲉⲑⲣⲉⲛⲥⲙⲟⲩ ⲉⲫϯ ϧⲉⲛⲟⲩⲙⲟⲩⲛ ⲉⲃⲟⲗ ⲛ̄ⲁⲧⲭⲁⲣⲱⲛ ϧⲉⲛⲡⲥⲁϫⲓ ⲛⲉⲙⲡϩⲱⲃ. ϫⲉⲛⲉⲛⲉϩⲟⲟⲩ ⲛⲉⲙⲛⲉⲛⲱⲛⲉϧ ⲛ̄ⲥⲱⲙⲁⲧⲓⲕⲟⲛ ⲛⲁⲥⲓⲛⲓ ⲟⲩⲟϩ ⲙ̄ⲡⲉϥϣⲱⲡⲓ ⲛⲁⲛ ⲉⲃⲏⲗ ϫⲉⲡⲥⲙⲟⲩ ⲉⲫϯ ⲛⲉⲙⲡⲉϥⲱⲟⲩ ⲉⲩⲫⲉⲗⲓⲁ ⲙ̄ⲙⲱⲟⲩ ⲁⲛ. ϫⲉⲛ̄ⲑⲱⲟⲩⲡⲉ ⲡⲉⲛⲱⲛϧ ⲛⲉⲙⲡⲉⲛⲡⲁⲣⲁⲇⲓⲥⲟⲥ ⲛⲉⲙⲡⲉⲛⲛⲟⲙϯ ⲛⲉⲙⲡⲉⲛⲧⲁϫⲣⲟ ⲛⲉⲙⲧⲉⲛϩⲉⲗⲡⲓⲥ. ⲙⲁⲣⲉϥⲕⲁϯ ⲉϥⲉⲕⲁϯ. ⲟⲩⲟϩ ⲡⲓⲱⲟⲩ ⲛⲉⲙⲡⲓⲥⲙⲟⲩ ⲛⲉⲙⲡⲓⲧⲁⲓⲟ ⲛⲉⲙϯⲡⲣⲟⲥⲕⲩⲛⲏⲥⲓⲥ ⲉⲣⲡⲣⲉⲡⲓ ⲛⲁⲕ ⲫϯ ⲟⲩⲟϩ ⲙ̄ⲫⲣⲉϥⲑⲁⲙⲓⲟ ⲙ̄ⲡⲧⲏⲣϥ ϧⲉⲛⲡⲉϥⲥⲁϫⲓ ⲙ̄ⲙⲁⲩⲁⲧϥ ⲉⲛⲉϩ ⲓⲥϫⲉⲛϯⲛⲟⲩ ⲛⲉⲙϣⲁⲉⲛⲉϩ ⲁⲙⲏⲛ.
    </p>
    </body>
  </text>
</TEI>
