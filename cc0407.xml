<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml"
schematypens="http://purl.oclc.org/dsdl/schematron"?>
<TEI xmlns:xsi="http://www.w3.org/2001/XMLSchema-instance"
  xsi:schemaLocation="http://www.tei-c.org/ns/1.0 paths-schema.xsd" xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>cc0407 – Aphou vita</title>
      </titleStmt>
      <publicationStmt>
        <p>Edizione: Francesco Rossi, Trascrizione di tre manoscritti
          copti del Museo Egizio di Torino, “Mem. Acc. Scienze
          Torino”, II.37 (1885). Traduzione italiana in: T. Orlandi,
          A. Campagnano, Vite di monaci copti, Roma, Città
          Nuova, 1984, 298 p. (Collana di Testi Patristici, 41),
          p. 55-65; cf. Id., La cristologia nei testi catechetici copti,
          in: Sergio Felici (ed.), Cristologia e catechesi patristica,
          1, p. 213-229, Roma, LAS, 1980. 264 p. (Biblioteca di Scienze
          Religiose 31).</p>
      </publicationStmt>
      <sourceDesc>
        <p>Apollinis Archimandritae vita; Phib vita</p>
      </sourceDesc>
    </fileDesc>
  </teiHeader>
  <text>
    <body>
      <p>ⲡⲃⲓⲟⲥ ⲛ ⲁⲡⲁ<persName type="monk">ⲁⲫⲟⲩ</persName> <roleName type="religious">ⲡⲁⲛⲁⲭⲱⲣⲓⲧⲏⲥ</roleName> ⲁⲩⲱ <roleName type="ecclesiastical">ⲡⲉⲡⲓⲥⲕⲟⲡⲟⲥ</roleName> ⲙ<placeName type="city_village" ref="paths:places:32">ⲡⲉⲙϫⲉ</placeName> <date type="commemoration">ⲛⲥⲟⲩϫⲟⲩⲧⲟⲩⲉ ⲛⲑⲟⲟⲩⲧ</date></p>
      <p>ⲙⲛⲛⲥⲁ ⲛⲁⲓ ⲟⲩⲁⲛⲁⲅⲕⲁⲓⲟⲛ ⲡⲉ ⲉⲧⲣⲉⲛⲣⲡⲙⲉⲉⲩⲉ ⲙ <roleName type="ecclesiastical">ⲡⲉⲡⲓⲥⲕⲟⲡⲟⲥ ⲉⲧⲟⲩⲁⲁⲃ</roleName> ⲡⲁⲓ ⲉⲣⲉ ⲡⲉϥⲣⲁⲛ ⲙⲉⲛ ϩⲛ ⲛⲣⲱⲙⲉ ⲡⲉ <persName type="monk">ⲁⲫⲟⲩ</persName> ⲉⲩⲙⲟⲩⲧⲉ ⲟⲛ ⲉⲣⲟϥ ϩⲛ ⲛⲣⲱⲙⲉ ϫⲉ ⲡⲉⲧϭⲙϭⲟⲙ</p>
      <p>ϣⲟⲣⲡ ⲙⲉⲛ ⲛⲉⲁϥϣⲱⲡⲉ ϩⲁ ⲑⲩⲡⲟⲧⲁⲅⲏ ⲛϩⲉⲛⲣⲱⲙⲉ <roleName type="religious">ⲛⲥⲱⲧⲡ ⲁⲩⲱ ⲙⲡⲓⲥⲧⲟⲥ</roleName></p>
      <p>ⲛⲁⲓ ϩⲱⲟⲩ ⲟⲛ ⲛⲧⲁⲩⲧⲁϩⲉ ϩⲟⲓⲛⲉ ϩⲛ <roleName type="religious">ⲙⲙⲁⲑⲏⲧⲏⲥ ⲛⲛⲁⲡⲟⲥⲧⲟⲗⲟⲥ</roleName></p>
      <p>ⲁϥⲁⲛⲁⲥⲧⲣⲉⲫⲉ ⲇⲉ ⲕⲁⲧⲁ ⲡⲉⲩⲃⲓⲟⲥ ⲛⲥⲉⲙⲛⲟⲛ</p>
      <p>ⲙⲛⲛⲥⲁ ⲧⲣⲉⲩⲛⲕⲟⲧⲕ ⲇⲉ ⲁϥϣⲱϫⲡ ⲙⲁⲩⲁⲁϥ ⲉϥⲥⲟⲟⲩⲛ ⲙⲙⲁⲧⲉ ⲛⲟⲩⲥⲟⲛ ⲡⲁⲓ ϩⲱⲱϥ ⲟⲛ ⲛⲧⲁϥϫⲓⲥⲃⲱ ⲉⲧϭⲓⲛⲃⲱⲕ ⲉϩⲣⲁⲓ ⲉⲧⲡⲉ ⲛⲙⲙⲁϥ ⲉⲃⲟⲗ ϩⲓⲧⲟⲟⲧⲟⲩ</p>
      <p>ⲁϥⲣⲁⲛⲁϥ ⲇⲉ ⲛ<persName type="monk">ⲁⲫⲟⲩ</persName> ⲉ ⲱⲛϩ ϩⲛ ⲟⲩⲃⲓⲟⲥ ⲛⲧⲉⲓ ⲙⲓⲛⲉ</p>
      <p>ⲁϥⲕⲁⲁϥ ⲕⲁϩⲏⲩ ⲛⲛⲉϥϩⲟⲓⲧⲉ ⲁϥⲙⲟⲣϥ ⲛⲟⲩϣⲁⲁⲣ ⲉϫⲛ ⲧⲉϥϯⲡⲉ ⲁϥϭⲱ ⲉϥϣⲟⲟⲡ ⲙⲛ ⲛϣⲟϣ ϩⲛ ⲧⲉⲣⲏⲙⲟⲥ ⲉⲣⲉ ⲡⲉϩⲟⲟⲩ ⲙⲛ ⲧⲉⲩϣⲏ ϣⲟⲟⲡ ⲛⲁϥ <date type="liturgies_ceremonies">ⲛⲥⲩⲛⲁⲝⲓⲥ</date></p>
      <p>ⲧⲉϥⲧⲣⲟⲫⲏ ⲇⲉ ⲛⲉⲥϣⲟⲟⲡ ⲛⲁϥ ⲡⲣⲟⲥ ⲧϭⲓⲛⲱⲛϩ ⲛⲛⲉⲧⲙⲙⲁⲩ</p>
      <p>ⲁⲩⲱ ⲛⲉϥⲧⲟⲛⲧⲛ ⲙⲙⲟϥ ⲉⲣⲟⲟⲩ ⲛϭⲓ ⲡⲉⲧⲫⲟⲣⲉⲓ ⲙⲡⲥⲱⲙⲁ ⲛⲧⲙⲛⲧϭⲱⲃ ⲛⲛⲣⲱⲙⲉ</p>
      <p>ϫⲓⲛⲧⲁⲩⲥⲟⲧϥ ⲅⲁⲣ ⲛϭⲓ ⲛⲁ [ⲗⲁϭ]ⲛⲧⲙⲛⲧϣⲏⲣⲉ ϣⲏⲙ ⲛⲧⲁϥⲁⲣⲭⲉⲓ ⲉⲡⲉⲓⲃⲓⲟⲥ ⲛⲧⲉⲓⲙⲓⲛⲉ</p>
      <p>ⲛⲉϣⲁϥⲁⲡⲁⲛⲧⲁ ⲇⲉ ⲙⲡⲥⲟⲛ ⲛⲧⲁⲛϣⲣⲡϣⲁϫⲉ ⲉⲣⲟϥ ⲛⲟⲩⲁ ⲧⲉⲣⲟⲙⲡⲉ ⲛϥⲧⲁⲙⲟϥ ⲉⲡⲉϩⲟⲟⲩ <date type="liturgies_ceremonies">ⲙⲡⲧⲁϣⲉⲟⲉⲓϣ ⲉⲧⲟⲩⲁⲁⲃ</date></p>
      <p>ⲁⲩⲱ ⲛⲉϣⲁϥⲉⲓ ⲉⲃⲟⲗ ⲉⲣⲉ ⲟⲩ <rs type="object">ϣⲧⲏⲛ ⲙⲡⲁⲅⲁⲛⲟⲥ</rs> ⲧⲟ ϩⲓⲱⲱϥ ⲛϥⲥⲱⲧⲙ <date type="liturgies_ceremonies">ⲉⲡⲧⲁϣⲉⲟⲉⲓϣ ⲙⲡⲡⲁⲥⲭⲁ</date> ϩⲛ <placeName type="church_basilica" ref="paths:places:32">ⲧⲉⲕⲕⲗⲏⲥⲓⲁ ⲙⲡⲉⲙϫⲉ</placeName></p>
      <p>ⲁⲩⲱ ⲛⲉⲙⲉⲣⲉ ⲗⲁⲁⲩ ⲥⲟⲩⲱⲛϥ ⲡⲉ ϣⲁⲛⲧϥⲉⲓ ⲉϩⲣⲁⲓ ⲉⲡⲉϥⲙⲁ</p>
      <p>ⲛⲉϥϣⲟⲟⲡ ⲇⲉ ⲡⲉ ⲛⲧⲉⲓϩⲉ ϣⲁⲛⲧϥⲁⲣⲭⲉⲓ ⲉⲧⲙⲛⲧϩⲗⲗⲟ</p>
      <p>ⲁⲩⲱ ⲛⲉϥϭⲙϭⲟⲙ ⲡⲉ ⲡⲁⲣⲁ ⲛⲧⲃⲛⲟⲟⲩⲉ ⲉⲧϥⲙⲟⲟϣⲉ ⲛⲙⲙⲁⲩ</p>
      <p>ⲛⲁⲓ ⲙⲉⲛ ⲁⲩⲥⲟⲩⲱⲛϥ ⲛⲑⲉ ⲛⲟⲩϣⲃⲏⲣ ⲁⲩⲱ ⲟⲛ ⲛⲉⲩⲙⲉ ⲙⲙⲟϥ ⲛⲑⲉ ⲛⲟⲩϣⲱⲥ</p>
      <p>ⲉⲩϯⲙⲧⲟⲛ ⲛⲁϥ ⲉⲙⲁⲧⲉ ⲛⲑⲉ ⲛϩⲉⲛⲣⲱⲙⲉ ⲛⲗⲟⲅⲓⲕⲟⲥ ϩⲱⲥ ⲛⲧⲁⲩⲧⲟϣⲟⲩ ⲛⲁϥ ⲉⲃⲟⲗ ϩⲓⲧⲛ ⲧⲉⲡⲣⲟⲛⲟⲓⲁ ⲉⲧⲟⲩⲁⲁⲃ</p>
      <p>ⲉⲃⲟⲗ ϫⲉ ⲁⲩⲛⲁⲩ ⲉⲡⲙⲁⲉⲓⲛ ⲙⲡⲉⲩϫⲟⲉⲓⲥ ⲉϥⲧⲟ ϩⲓⲱⲱϥ</p>
      <p>ϩⲛ ⲧⲉⲡⲣⲱ ⲙⲉⲛ ⲛⲉϣⲁⲩⲕⲧⲟ ⲡⲉ ⲉϩⲟⲩⲛ ⲉⲣⲟϥ ϩⲱⲥⲧⲉ ⲛϥϩⲙⲟⲙ ϩⲛ ⲧⲉⲩⲙⲏⲧⲉ ⲛⲑⲉ ⲙⲡⲉⲧϣⲟⲟⲡ ϩⲛ ⲟⲩⲥⲕⲏⲡⲏ ⲉⲧⲃⲉ ⲧⲁϣⲏ ⲛⲛⲛⲓϥⲉ ⲉⲧⲧⲁϩⲟ ⲙⲙⲟϥ</p>
      <p>ⲁⲩⲱ ⲡϣⲱⲙ ⲟⲛ ϩⲟⲙⲟⲓⲱⲥ ⲛⲉϣⲁⲩⲣϩⲁⲓⲃⲉⲥ ⲉⲣⲟϥ</p>
      <p>ⲉϥϣⲁⲛϣⲱⲛⲉ ⲇⲉ ⲟⲛ ⲛⲟⲩϩⲟⲟⲩ ⲛϥⲧⲙⲉϣϭⲙϭⲟⲙ ⲉⲙⲟⲟϣⲉ ⲛⲥⲱⲟⲩ ⲉⲩⲛⲁⲃⲱⲕ ⲉⲟⲩⲱⲙ ⲛⲉϣⲁⲣⲉ ϩⲟⲓⲛⲉ ϣⲱϫⲡ ϩⲁϩⲧⲏϥ ⲉⲙⲉⲩⲕⲁⲁϥ ⲙⲁⲩⲁⲁϥ ⲛⲧⲉ ⲡⲕⲉⲥⲉ ⲉⲡⲉ ⲟⲛ ⲃⲱⲕ ⲛⲥⲉⲙⲟⲟⲛⲉ</p>
      <p>ⲁⲩⲱ ⲛⲥⲉⲉⲓⲛⲉ ⲛⲁϥ ϩⲛ ⲧⲉⲩⲧⲁⲡⲣⲟ ⲛⲛⲉⲧϥⲛⲁⲟⲩⲟⲙⲟⲩ</p>
      <p>ⲛⲁⲓ ⲇⲉ ⲛⲧⲁϥϩⲟⲙⲟⲗⲟⲅⲉⲓ ⲙⲙⲟⲟⲩ ϫⲓⲛⲧⲁϥⲣ <roleName type="ecclesiastical">ⲉⲡⲓⲥⲕⲟⲡⲟⲥ</roleName></p>
      <p>ⲉⲃⲟⲗϫⲉ ⲁⲩⲙⲏⲏϣⲉ ϩⲛ ⲛⲉⲥⲛⲏⲩ ϩⲉⲧϩⲱⲧϥ ⲉⲧⲃⲉ ⲧⲉⲓⲁⲛⲁⲥⲧⲣⲟⲫⲏ</p>
      <p>ϫⲉ ⲉⲧⲃⲉ ⲁϣ ⲛⲁⲓⲧⲓⲁ ⲁⲕⲡⲟⲗⲓⲧⲉⲩⲉ ⲛⲧⲉⲓϩⲉ</p>
      <p>ⲛⲧⲟϥ ⲇⲉ ⲁϥϫⲱ ⲉⲣⲟⲟⲩ ⲛⲛⲁⲓ</p>
      <p>ϫⲉ ⲁⲛⲟⲕ ⲙⲉⲛ ϯϣⲁⲁⲧ ⲉⲙⲁⲧⲉ ⲡⲗⲏⲛ ⲁⲓⲥⲱ ⲧⲙ ⲉⲡⲙⲁⲕⲁⲣⲓⲟⲥ <persName type="biblical">ⲇⲁⲩⲉⲓⲇ</persName> ⲉϥϫⲱ ⲙⲙⲟⲥ ⲛⲛⲁϩⲣⲙ ⲡⲛⲟⲩⲧⲉ ϫⲉ <quote type="biblical" ref="Sal.72, 22-23">ⲁⲛⲟⲕ ⲇⲉ ⲁⲓⲣ ⲑⲉ ⲛⲛⲓⲧⲃⲛⲏ ⲛⲛⲁϩⲣⲁⲕ</quote></p>
      <p>ⲁⲓⲥⲱⲧⲙ ⲟⲛ ⲉⲧⲃⲉ <persName type="biblical">ⲏⲥⲁⲓⲁⲥ</persName> ϫⲉ ⲁϥⲙⲟⲟϣⲉ ⲉϥⲕⲏⲕⲁϩⲏⲩ</p>
      <p>ⲁⲩⲱ ⲧⲕⲉϭⲟⲟⲩⲛⲉ ⲉⲧⲙⲏⲣ ⲙⲙⲟϥ ⲉϫⲛ ⲧⲉϥϯⲡⲉ ⲁϥⲧⲣⲉϥⲃⲟⲗⲥ ⲉⲃⲟⲗ</p>
      <p>ⲡⲉⲛⲥⲱⲧⲏⲣ ⲇⲉ ⲟⲛ ⲡϫⲟⲉⲓⲥ ⲙⲡⲧⲏⲣϥ ⲁⲓⲟϣϥ ϩⲙ ⲡⲕⲁⲧⲁ <persName type="biblical">ⲙⲁⲣⲕⲟⲥ</persName> ⲉϥϫⲱ ⲙⲙⲟⲥ ϫⲉ ⲛⲉϥϣⲟⲟⲡ ⲡⲉ ⲙⲛ ⲛⲉⲑⲏⲣⲓⲟⲛ</p>
      <p>ⲉϣϫⲉ ⲁⲡⲛⲟⲩⲧⲉ ϭⲉ ⲙⲛ ⲛⲉϥⲡⲉⲧⲟⲩⲁⲁⲃ ⲃⲱⲕ ϩⲛ ⲛⲓϩⲓⲥⲉ ⲧⲏⲣⲟⲩ ⲉⲧⲃⲏⲏⲧ ⲡⲟⲥⲟⲙⲁⲗⲗⲟⲛ ⲁⲛⲟⲕ ⲡⲉⲓⲉⲃⲓⲏⲛ</p>
      <p>ⲁⲥϣⲱⲡⲉ ⲇⲉ ⲉⲧⲓ ⲉϥϣⲟⲟⲡ ⲙⲛ ⲛⲉⲑⲏⲣⲓⲟⲛ ⲉⲧⲣⲉϥⲉⲓ ⲉⲃⲟⲗ ⲉⲡⲧⲁϣⲉⲟⲉⲓϣ <date type="liturgies_ceremonies">ⲙⲡⲡⲁⲥⲭⲁ ⲉⲧⲟⲩⲁⲁⲃ</date></p>
      <p>ⲁϥⲥⲱⲧⲙ ⲇⲉ ⲉⲩⲗⲉⲝⲓⲥ ⲛⲥ ⲥⲩⲙⲫⲱⲛⲉⲓ ⲁⲛ ⲙⲛ ⲡⲥⲟⲟⲩⲛ ⲙⲡⲉⲡⲛⲉⲩⲙⲁ ⲉⲧⲟⲩⲁⲁⲃ ϩⲱⲥⲧⲉ ⲛϥϣⲧⲟⲣⲧⲣ ⲉⲙⲁⲧⲉ ⲉϫⲙ ⲡϣⲁϫⲉ</p>
      <p>ⲕⲁⲓ ⲅⲁⲣ ⲟⲩⲟⲛ ⲛⲓⲙ ⲛⲧⲁⲩⲥⲟⲧⲙⲉϥ ⲁⲩⲗⲩⲡⲏ ⲁⲩⲱ ⲁⲩϣⲧⲟⲣⲧⲣ ϩⲱⲟⲩ</p>
      <p>ⲡⲗⲏⲛ ⲡⲁⲅⲅⲉⲗⲟⲥ ⲙⲡϫⲟⲉⲓⲥ ⲁϥⲟⲩⲉϩⲥⲁϩⲛⲉ ⲙⲡⲙⲁⲕⲁⲣⲓⲟⲥ ⲁⲫⲟⲩ ⲉⲧⲙⲧⲣⲉϥⲁⲙⲉⲗⲉⲓ ⲉⲡϣⲁϫⲉ ⲉϥϫⲱ ⲙⲙⲟⲥ ⲛⲁϥ ϫⲉ ⲁⲩⲧⲟϣⲕ ⲉⲃⲟⲗ ϩⲓⲧⲙ ⲡϫⲟⲉⲓⲥ ⲉⲧⲣⲉⲕⲃⲱⲕ ϣⲁ <placeName type="city_village" ref="paths:places:39">ⲣⲁⲕⲟⲧⲉ</placeName> ⲛⲅⲧⲁϩⲉ ⲡⲉⲓϣⲁϫⲉ ⲉⲣⲁⲧϥ</p>
      <p>ⲡϣⲁϫⲉ ⲇⲉ ⲉⲧⲙⲙⲁⲩ ⲛⲉ ⲟⲩⲧⲓⲙⲓⲛⲉ ⲡⲉ ϩⲱⲥ ϫⲉ ⲉϥϫⲓⲥⲉ ⲙⲡⲉⲟⲟⲩ ⲙⲡⲛⲟⲩⲧⲉ ϩⲙ ⲡϣⲁϫⲉ ⲁϥⲣⲡⲙⲉⲉⲩⲉ ⲛⲧⲙⲛⲧϭⲱⲃ ⲛⲛⲣⲱⲙⲉ ⲁⲩⲱ ⲡⲉϫⲁϥ ⲛϭⲓ ⲡⲉⲧϩⲩⲡⲟⲅⲟⲣⲉⲩⲉ ϫⲉ ⲛⲧⲁⲓ ⲁⲛ ⲧⲉ ⲑⲓⲕⲱⲛ ⲙⲡⲛⲟⲩⲧⲉ ⲧⲁⲓ ⲁⲛⲟⲛ ⲉⲧⲛⲫⲟⲣⲉⲓ ⲙⲙⲟⲥ ⲁⲛⲟⲛ ⲛⲣⲱⲙⲉ</p>
      <p>ⲛⲧⲉⲣⲉϥⲥⲱⲧⲙ ⲇⲉ ⲉⲛⲁⲓ ⲛϭⲓ ⲡⲙⲁⲕⲁⲣⲓⲟⲥ <persName type="saint">ⲁⲫⲟⲩ</persName> ⲁϥⲙⲟⲩϩ ⲉⲃⲟⲗ ϩⲙ ⲡⲉⲡⲛⲉⲩⲙⲁ ⲉⲧⲟⲩⲁⲁⲃ ⲁⲩⲱ ⲁϥⲁⲡⲟⲇⲏⲙⲉⲓ ⲉⲧⲡⲟⲗⲓⲥ <placeName type="city_village" ref="paths:places:39">ⲣⲁⲕⲟⲧⲉ</placeName> ⲉϥⲫⲟⲣⲉⲓ <rs type="object">ⲛⲟⲩϣⲧⲏⲛ ⲙⲡⲗϭⲉ</rs></p>
      <p>ⲁϥⲁϩⲉ ⲇⲉ ⲉⲣⲁⲧϥ ⲛϭⲓ ⲡⲙⲁⲕⲁⲣⲓⲟⲥ ⲁⲡⲁ <persName type="saint">ⲁⲫⲟⲩ</persName> ϩⲓⲣⲙ ⲡⲣⲟ ⲙ <placeName type="episkopeion">ⲡⲉⲡⲓⲥⲕⲟⲡⲓⲟⲛ</placeName> ⲛϣⲟⲙⲧ ⲛ ϩⲟⲟⲩ ⲁⲩⲱ ⲙⲡⲉ ⲗⲁⲁⲩ ϫⲓⲧϥ ⲛⲁϥ ⲉϩⲟⲩⲛ ⲉⲩⲛⲁⲩ ⲉⲡⲣⲱⲙⲉ ⲉϣϫⲉ ⲟⲩϩⲓⲇⲓⲱⲧⲏⲥ ⲡⲉ</p>
      <p>ⲙⲛⲛⲥⲁ ⲛⲁⲓ ⲁϥϯϩⲧⲏϥ ⲉⲣⲟϥ ⲛϭⲓ ⲟⲩⲁ ⲛ <roleName type="ecclesiastical">ⲛⲉⲕⲗⲏⲣⲓⲕⲟⲥ</roleName> ⲁϥⲛⲁⲩ ⲉⲧⲉϥϩⲩⲡⲟⲙⲟⲛⲏ ⲁϥⲁⲓⲥⲑⲁⲛⲉ ϫⲉ ⲟⲩⲣⲱⲙⲉ ⲛⲧⲉ ⲡⲛⲟⲩⲧⲉ ⲡⲉ ⲁⲩⲱ ⲁϥⲃⲱⲕ ⲉϩⲟⲩⲛ ⲁϥⲧⲁⲙⲉ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ϫⲉ ⲉⲓⲥ ⲟⲩⲣⲱⲙⲉ ⲛϩⲏⲕⲉ ϩⲓⲣⲙ ⲡⲣⲟ ⲉϥϫⲱ ⲙⲙⲟⲥ ϫⲉ ⲉⲓⲟⲩⲱϣ ⲉⲁⲡⲁⲛⲧⲁ ⲉⲣⲟⲕ</p>
      <p>ⲁⲛⲟⲛ ⲇⲉ ⲙⲡⲉⲛⲉϣⲧⲟⲗⲙⲁ ⲉⲛⲧϥ ⲛⲁⲕ ⲉϩⲟⲩⲛ ⲉⲡⲉⲓⲇⲏ ⲙⲛ ϩⲃⲥⲱ ϩⲓⲱⲱϥ ⲉϥⲧⲁⲉⲓⲏⲩ</p>
      <p>ⲛⲧⲉⲩⲛⲟⲩ ⲇⲉ ⲉϣϫⲉ ⲛⲧⲁⲩ ⲕⲓⲙ ⲉⲣⲟϥ ϩⲓⲧⲙ ⲡⲛⲟⲩⲧⲉ ⲁϥⲟⲩⲉϩⲥⲁϩⲛⲉ ⲉⲧⲣⲉⲩϫⲓⲧϥ ⲛⲁϥ ⲉϩⲟⲩⲛ</p>
      <p>ⲛⲧⲉⲣⲉϥⲁϩⲉ ⲇⲉ ⲉⲣⲁⲧϥ ⲙⲡⲉϥⲙⲧⲟ ⲉⲃⲟⲗ ⲁϥϫⲛⲟⲩϥ ⲉⲧⲁⲓⲧⲓⲁ</p>
      <p>ⲁϥⲟⲩⲱϣⲃ ϫⲉ ⲙⲁⲣⲉ ⲡⲁϫⲟⲓⲥ <roleName type="ecclesiastical">ⲡⲉⲡⲓⲥⲕⲟⲡⲟⲥ</roleName> ⲥⲱⲧⲙ ⲉⲡϣⲁϫⲉ ⲙⲡⲉϥϩⲙϩⲁⲗ ϩⲛ ⲟⲩⲁⲅⲁⲡⲏ ⲙⲛ ⲟⲩⲁⲛⲟⲭⲏ</p>
      <p>ⲡⲉϫⲁϥ ⲛⲁϥ ϫⲉ ⲁϫⲓϥ</p>
      <p>ⲁϥⲟⲩⲱϣⲃ ⲛϭⲓ ⲡⲙⲁⲕⲁⲣⲓⲟⲥ ⲁⲡⲁ <persName type="monk">ⲁⲫⲟⲩ</persName> ϫⲉ ϯⲥⲟⲟⲩⲛ ⲛⲧⲙⲛⲧⲭⲣⲥ ⲛⲧⲉⲕⲯⲩⲭⲏ ϫⲉ ⲛⲧⲕ ⲟⲩⲣⲱⲙⲉ ⲛⲣⲉϥϫⲓϣⲟϫⲛⲉ</p>
      <p>ⲉⲧⲃⲉ ⲡⲁⲓ ⲁⲓϯⲡⲁⲟⲩⲟⲓ ⲉϩⲟⲩⲛ ⲉⲧⲉⲕⲙⲛⲧⲛⲟϭ ⲉⲓⲑⲁⲣⲣⲉⲓ ϫⲉ ⲛⲅⲛⲁϣⲉⲥ ⲡϣⲁϫⲉ ⲁⲛ ⲛⲧⲙⲛⲧⲉⲩⲥⲉⲃⲏⲥ ⲕⲁⲛ ⲉⲁϥϣⲱⲡⲉ ⲉⲃⲟⲗ ϩⲓⲧⲟⲟⲧϥ ⲛⲟⲩⲣⲱⲙⲉ ⲛϩⲏⲕⲉ ⲉⲧⲉ ⲁⲛⲟⲕ ⲡⲉ</p>
      <p><persName type="archi_bishop">ⲑⲉⲟⲫⲓⲗⲟⲥ ⲇⲉ ⲡⲁⲣⲭⲓⲉⲡⲓⲥⲕⲟⲡⲟⲥ</persName> ⲡⲉϫⲁϥ ⲛⲁϥ ϫⲉ ⲛⲓⲙ ⲛⲁⲧⲛⲟⲩⲧⲉ ⲡⲉⲧⲛⲁⲣ ⲁⲑⲏⲧ ⲛⲧⲉⲓ ϩⲉ ϩⲱⲥⲧⲉ ⲉⲧⲥⲧⲉ ⲟⲩϣⲁϫⲉ ⲉⲃⲟⲗ ⲛⲧⲉ ⲡⲛⲟⲩⲧⲉ ⲉⲧⲃⲉ ⲗⲁⲁⲩ ⲛϩⲱⲃ</p>
      <p>ⲁϥⲟⲩⲱϣⲃ ⲛϭⲓ <persName type="monk">ⲁⲫⲟⲩ</persName> ϫⲉ ⲙⲁⲣⲉ ⲡⲁϫⲟⲉⲓⲥ <roleName type="ecclesiastical">ⲡⲉⲡⲓⲥⲕⲟⲡⲟⲥ</roleName> ⲕⲉⲗⲉⲩⲉ ⲛⲥⲉⲱϣ ⲉⲣⲟⲓ ⲙⲡⲉⲓⲙⲁ ⲙⲡϩⲓⲥⲟⲛ ⲙⲡⲧⲁϣⲉⲟⲉⲓϣ</p>
      <p>ⲉⲡⲉⲓⲇⲏ ⲁⲓⲥⲱⲧⲙ ⲉⲩⲗⲉⲝⲓⲥ ⲛϩⲏⲧϥ ⲛⲥⲥⲩⲙⲫⲱⲛⲉⲓ ⲁⲛ ⲙⲛ ⲛⲉⲅⲣⲁⲫⲏ ⲛⲛⲓϥⲉ ⲛⲧⲉ ⲡⲛⲟⲩⲧⲉ</p>
      <p>ⲁⲛⲟⲕ ⲇⲉ ⲙⲡⲓⲡⲓⲥⲧⲉⲩⲉ ϫⲉ ⲛⲧⲁⲥⲉⲓ ⲉⲃⲟⲗ ϩⲓⲧⲟⲟⲧⲕ ⲁⲗⲗⲁ ⲛⲧⲁⲓϫⲟⲟⲥ ϫⲉ ⲙⲏⲡⲟⲧⲉ ⲛⲧⲁ ⲛⲥⲩⲛⲅⲣⲁⲫⲉⲩⲥ ϣⲱϥⲧ ⲉⲩⲥϩⲁⲓ</p>
      <p>ⲧⲁⲓ ⲛⲧⲁ ϩⲁϩ ϩⲛ ⲛⲉⲩⲥⲉⲃⲏⲥ ϫⲓ ϫⲣⲟⲡ ⲉⲧⲃⲏⲏⲧⲥ ϩⲱⲥⲧⲉ ⲛⲥⲉⲙⲕⲁϩ ⲛϩⲏⲧ ⲉⲙⲁⲧⲉ</p>
      <p>ⲁϥⲕⲉⲗⲉⲩⲉ ⲛⲧⲉⲩⲛⲟⲩ ⲛϭⲓ ⲁⲡⲁ <persName type="archi_bishop">ⲑⲉⲟⲫⲓⲗⲟⲥ ⲡⲁⲣⲭⲓⲉⲡⲓⲥⲕⲟⲡⲟⲥ</persName> ⲁⲩⲉⲓⲛⲉ ⲙⲡϩⲓⲥⲟⲛ ⲙⲡⲧⲁϣⲉⲟⲉⲓϣ</p>
      <p>ⲛⲧⲉⲣⲟⲩⲁⲣⲭⲉⲓ ⲇⲉ ⲛⲱϣ ⲁⲩ ⲡⲱϩ ⲉⲧⲗⲉⲝⲓⲥ ⲉⲧⲙⲙⲁⲩ</p>
      <p>ⲛⲧⲉⲩⲛⲟⲩ ⲁϥⲛⲁϩⲧϥ ⲛϭⲓ ⲁⲡⲁ <persName type="monk">ⲁⲫⲟⲩ</persName> ⲉϥϫⲱ ⲙⲙⲟⲥ ϫⲉ ϯⲗⲉⲝⲓⲥ ⲛⲧⲉⲓⲙⲓⲛⲉ ⲥⲙⲟⲛⲧ ⲁⲛ ⲁⲗⲗⲁ ⲁⲛⲟⲕ ϯⲛⲁϩⲟⲙⲟⲗⲟⲅⲉⲓ ϫⲉ ⲛⲧⲁⲩⲧⲁⲙⲓⲉ ⲛⲣⲱⲙⲉ ⲧⲏⲣⲟⲩ ϩⲛ ⲑⲓⲕⲱⲛ ⲙⲡⲛⲟⲩⲧⲉ</p>
      <p>ⲁϥⲟⲩⲱϣⲃ ⲛϭⲓ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ϫⲉ ⲡⲱⲥ ⲛⲧⲟⲕ ⲙⲁⲩⲁⲁⲕ ⲁⲕϣⲁϫⲉ ⲉⲧⲃⲉ ⲧⲉⲓⲗⲉⲝⲓⲥ ⲁⲩⲱ ⲙⲡⲉ ⲕⲉ ⲗⲁⲁⲩ ϣⲁϫⲉ ⲉϥϯ ⲛⲧⲟⲟⲧϥ ⲛⲙⲙⲁⲕ</p>
      <p>ⲡⲉϫⲉ ⲁⲡⲁ <persName type="monk">ⲁⲫⲟⲩ</persName> ϫⲉ ⲁⲛⲟⲕ ⲇⲉ ϯⲑⲁⲣⲉⲓ ϫⲉ ⲕⲛⲁϯⲧⲟⲟⲧⲕ ⲛⲧⲟⲕ ⲛⲙⲙⲁⲓ ⲁⲩⲱ ⲛⲅⲛⲁϯ ⲁⲛ ⲉϩⲟⲩⲛ ⲉϩⲣⲁⲓ</p>
      <p>ⲡⲉϫⲉ <persName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</persName> ϫⲉ ⲛⲁϣⲛϩⲉ ⲉⲕⲛⲁϣ ϫⲟⲟⲥ ⲉⲧⲃⲉ <org type="ethnic">ⲟⲩⲉϭⲱϣ</org> ϫⲉ ⲑⲓⲕⲱⲛ ⲧⲉ ⲙⲡⲛⲟⲩⲧⲉ ⲏ ⲟⲩⲁ ⲉϥⲥⲟⲃϩ ⲏ ⲟⲩϭⲁⲗⲉ ⲏ ⲟⲩⲃⲗⲗⲉ</p>
      <p>ⲁϥⲟⲩⲱϣⲃ ⲛϭⲓ ⲡⲙⲁⲕⲁⲣⲓⲟⲥ ⲁⲡⲁ <persName type="monk">ⲁⲫⲟⲩ</persName> ϫⲉ ⲉⲕϣⲁⲛⲧⲁⲩⲉ ⲛⲁⲓ ⲛⲧⲉⲓⲙⲓⲛⲉ ⲉⲕⲛⲁϣⲱⲡⲉ ⲉⲕ ϯⲧⲱⲛ ⲙⲛ ⲡⲉⲛⲧⲁϥϫⲟⲟⲥ ϫⲉ ⲙⲁⲣⲛ ⲧⲁⲙⲓⲟ ⲛⲟⲩⲣⲱⲙⲉ ⲕⲁⲧⲁ ⲡⲉⲛⲉⲓⲛⲉ ⲙⲛ ⲧⲉⲛϩⲓⲕⲱⲛ</p>
      <p>ⲁϥⲟⲩⲱϣⲃ ⲛϭⲓ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ϫⲉ ⲙⲉⲅⲉⲛⲟⲓⲧⲟ</p>
      <p>ⲁⲗⲗⲁ ⲉⲓⲙⲉⲉⲩⲉ ⲉⲡⲁⲓ ϫⲉ <persName type="biblical">ⲁⲇⲁⲙ</persName> ⲙⲁⲩⲁⲁϥ ⲡⲉⲛⲧⲁⲩⲧⲁⲙⲓⲟϥ ⲕⲁⲧⲁ ⲡⲉϥⲉⲓⲛⲉ ⲙⲛ ⲧⲉϥϩⲓⲕⲱⲛ ⲛϣⲏⲣⲉ ⲇⲉ ⲛⲧⲁϥϫⲡⲟⲟⲩ ⲙⲛⲛⲥⲱϥ ⲛⲥⲉⲉⲓⲛⲉ ⲙⲙⲟϥ ⲁⲛ</p>
      <p>ⲁϥⲟⲩⲱϣⲃ ⲛϭⲓ ⲁⲡⲁ <persName type="monk">ⲁⲫⲟⲩ</persName> ⲉϥϫⲱ ⲙⲙⲟⲥ ϫⲉ ⲕⲁⲓⲙⲏⲛ ⲙⲛⲛⲥⲁ ⲧⲣⲉⲡⲛⲟⲩⲧⲉ ⲥⲙⲛ ⲇⲓⲁⲑⲏⲕⲏ ⲙⲛ <persName type="biblical">ⲛⲱϩⲉ</persName> ⲙⲛⲛⲥⲁ ⲡⲕⲁⲧⲁⲕⲗⲩⲥⲙⲟⲥ ϣⲁϥϫⲟⲟⲥ ⲛⲁϥ ϫⲉ ⲡⲉⲧⲛⲁⲡⲱϩⲧ ⲉⲃⲟⲗ ⲛⲟⲩⲥⲛⲟϥ ⲛⲣⲱⲙⲉ ⲥⲉⲛⲁⲡⲉϩⲧ ⲡⲱϥ ⲉⲃⲟⲗ ⲉⲡⲉϥⲙⲁ ϫⲉ ⲛⲧⲁⲩⲧⲁⲙⲓⲉ ⲡⲣⲱⲙⲉ ϩⲛ ⲑⲓⲕⲱⲛ ⲙⲡⲛⲟⲩⲧⲉ</p>
      <p>ⲡⲉϫⲉ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ϫⲉ ϯⲣϩⲟⲧⲉ ⲉϫⲟⲟⲥ ⲉⲩⲣⲱⲙⲉ ⲛⲣⲉϥϣⲱⲛⲉ ⲛⲣⲉϥ ϣⲡϩⲓⲥⲉ ϫⲉ ⲉϥⲫⲟⲣⲉⲓ ⲛⲑⲓⲕⲱⲛ ⲙⲡⲛⲟⲩⲧⲉ ⲛⲁⲡⲁⲑⲏⲥ ⲛⲉⲩⲧⲏⲗⲉⲥ</p>
      <p>ⲉϣⲁϥϩⲙⲟⲟⲥ ϩⲓⲃⲟⲗ ⲛϥⲡⲁⲣⲁⲥⲕⲉⲩⲁⲍⲉ ⲛⲁϣ ⲛϩⲉ ⲕⲛⲁⲙⲉⲉⲩⲉ ⲉⲣⲟϥ ⲙⲛ ⲡⲟⲩⲟⲉⲓⲛ ⲙⲙⲉ ⲉⲧⲉ ⲙⲉⲣⲉ ⲗⲁⲁⲩ ϫⲟⲟⲃⲉϥ</p>
      <p>ⲡⲉϫⲉ <persName type="monk">ⲁⲫⲟⲩ</persName> ⲛⲁϥ ϫⲉ ⲉⲕϣⲁⲛϫⲉ ⲛⲁⲓ ⲟⲛ ⲥⲉⲛⲁϫⲟⲟⲥ ⲉⲡⲥⲱⲙⲁ ⲙⲡⲉⲭⲣⲓⲥⲧⲟⲥ ⲉⲧⲛϫⲓ ⲙⲙⲟϥ ϫⲉ ⲛⲧⲟϥ ⲁⲛ ⲡⲉ</p>
      <p>ⲛⲓⲟⲩⲇⲁⲓ ⲅⲁⲣ <org type="religious">ⲛⲁϫⲟⲟⲥ</org> ϫⲉ ⲛⲁϣ ⲛϩⲉ ⲕϫⲓ ⲛⲟⲩⲟⲉⲓⲕ ⲉⲁ ⲡⲕⲁϩ ⲧⲁⲩⲟϥ ⲉⲃⲟⲗ ⲁⲩⲱ ⲉⲩⲧⲱϭ ⲙⲙⲟϥ ϩⲛ ⲟⲩϩⲁⲥⲉ ⲙⲛⲛⲥⲱⲥ ⲛⲅⲡⲓⲥⲧⲉⲩⲉ ⲉⲣⲟϥ ⲉⲕϫⲓ ⲙⲙⲟϥ ϫⲉ ⲡⲁⲓ ⲡⲉ ⲡⲥⲱⲙⲁ ⲙⲡϫⲟⲉⲓⲥ</p>
      <p>ⲡⲉϫⲉ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ⲛⲁϥ ϫⲉ ⲛⲧⲉⲓϩⲉ ⲁⲛ ⲧⲉ ⲟⲩⲟⲉⲓⲕ ⲅⲁⲣ ⲡⲉ ⲁⲗⲏⲑⲱⲥ ⲙⲡⲁⲧⲛⲧⲁⲗⲟϥ ⲉϫⲙ ⲡⲉⲑⲩⲥⲓⲁⲥⲧⲏⲣⲓⲟⲛ ϩⲙ ⲡⲧⲣⲉⲛⲧⲁⲗⲟϥ ⲉϫⲙ ⲡⲉⲑⲩⲥⲓⲁⲥⲧⲩⲣⲓⲟⲛ ⲛⲧⲛⲉ ⲡⲓⲕⲁⲗⲉⲓ ⲙⲡⲛⲟⲩⲧⲉ ⲉϩⲣⲁⲓ ⲉϫⲱⲟⲩ ⲡⲟⲉⲓⲕ ⲙⲉⲛ ϣⲁϥϣⲱⲡⲉ ⲛⲥⲱⲙⲁ ⲙⲡⲉⲭⲣⲓⲥⲧⲟⲥ ⲁⲩⲱ ⲛⲧⲉ ⲡⲁⲡⲟⲧ ϣⲱⲡⲉ ⲛⲥⲛⲟϥ ⲕⲁⲧⲁ ⲑⲉ ⲛⲧⲁϥϫⲟⲟⲥ ⲛⲛⲉϥⲙⲁⲑⲏⲧⲏⲥ ϫⲉ ϫⲓ ⲛⲧⲉⲧⲛⲟⲩⲱⲙ ⲡⲁⲓ ⲡⲉ ⲡⲁⲥⲱⲙⲁ ⲙⲛ ⲡⲁⲥⲛⲟϥ</p>
      <p>ⲁⲩⲱ ⲟⲛ ⲧⲙⲡⲓⲥⲧⲉⲩⲉ</p>
      <p>ⲡⲉϫⲉ ⲁⲡⲁ <persName type="monk">ⲁⲫⲟⲩ</persName> ⲛⲁϥ ϫⲉ ⲛⲑⲉ ⲉⲧⲉ ⲟⲩⲁⲛⲁⲅⲕⲁⲓⲟⲛ ⲡⲉ ⲉⲡⲓⲥⲧⲉⲩⲉ ⲉⲡⲁⲓ ⲟⲩⲁⲛⲁⲅⲕⲁⲓⲟⲛ ⲡⲉ ⲉⲡⲓⲥⲧⲉⲩⲉ ⲉ ⲧⲉϥⲉⲝⲟⲩⲥⲓⲁ ϫⲉ ⲛⲧⲁⲩⲧⲁⲙⲓⲉ ⲡⲣⲱⲙⲉ ⲕⲁⲧⲁⲡⲓⲛⲉ ⲙⲛ ⲑⲓⲕⲱⲛ ⲙⲡⲛⲟⲩⲧⲉ</p>
      <p>ⲡⲉⲛⲧⲁϥϫⲟⲟⲥ ⲅⲁⲣ ϫⲉ ⲁⲛⲟⲕ ⲡⲉ ⲡⲟⲉⲓⲕ ⲛⲧⲁϥⲉⲓ ⲉⲃⲟⲗ ϩⲛ ⲧⲡⲉ ⲛⲧⲟϥ ⲟⲛ ⲡⲉⲛⲧⲁϥϫⲟⲟⲥ ϫⲉ ⲡⲉⲧⲛⲁⲡⲱϩⲧ ⲉⲃⲟⲗ ⲛⲟⲩⲥⲛⲟϥ ⲛⲣⲱⲙⲉ ⲥⲉⲛⲁⲡⲉϩⲧ ⲡⲱϥ ⲉⲃⲟⲗ ⲉⲡⲉϥⲙⲁ ϫⲉ ⲛⲧⲁⲩⲧⲁⲩⲧⲁⲙⲓⲉ ⲡⲣⲱⲙⲉ ϩⲛ ⲑⲓⲕⲱⲛ ⲙⲡⲛⲟⲩⲧⲉ</p>
      <p>ⲉⲧⲃⲉ ⲡⲉⲟⲟⲩ ⲇⲉ ⲙⲡⲙⲉⲅⲉⲑⲟⲥ ⲛⲛⲟⲩⲧⲉ ⲡⲁⲓ ⲉⲙⲙⲛϣϭⲟⲙ ⲉⲧⲣⲉ ⲗⲁⲁⲩ ⲛⲁⲩ ⲉⲣⲟϥ ⲉⲧⲃⲉ ⲡⲉϥⲟⲩⲟⲉⲓⲛ ⲛⲁⲧⲧⲁϩⲟ ⲁⲩⲱ ⲉⲧⲃⲉ ⲧⲙⲛⲧϭⲱⲃ ⲛⲧⲙⲛⲧⲉⲩⲧⲉⲗⲏⲥ ⲙⲡⲣⲱⲙⲉ ⲕⲁⲧⲁ ⲛϭⲱϫⲃ ⲛⲧⲉ ⲫⲩⲥⲓⲥ ⲉⲧⲛⲥⲟⲟⲩⲛ ⲙⲙⲟⲟⲩ</p>
      <p>ⲉⲛⲙⲉⲉⲩⲉ ⲛⲧⲉⲓϩⲉ ϫⲉ ⲛⲑⲉ ⲛⲟⲩⲣⲣⲟ ⲉϥⲛⲁⲕⲉⲗⲉⲩⲉ ⲛⲥⲉⲍⲱⲅⲣⲁⲫⲓ ⲛⲟⲩϩⲓⲕⲱⲛ ⲁⲩⲱ ⲟⲛ ϣⲁⲣⲉ ⲟⲩⲟⲛ ⲛⲓⲙ ϩⲟⲙⲟⲗⲟⲅⲉⲓ ⲙⲙⲟⲥ ϫⲉ ⲑⲓⲕⲱⲛ ⲙⲡⲣⲣⲟ ⲧⲉ ϩⲁⲙⲁ ⲇⲉ ⲟⲛ ⲥⲉⲥⲟⲟⲩⲛ ⲧⲏⲣⲟⲩ ϫⲉ ⲟⲩϣⲉ ⲧⲉ ⲙⲛ ϩⲉⲛⲡⲁϩⲣⲉ</p>
      <p>ⲟⲩⲇⲉ ⲅⲁⲣ ⲛϣⲁⲁⲛⲧⲥ ϫⲟⲥⲉ ⲁⲛ ⲛⲑⲉ ⲙⲡⲁⲡⲣⲱⲙⲉ ⲟⲩⲇⲉ ⲛⲉⲥⲙⲁⲁϫⲉ ⲛⲑⲉ ⲛⲛⲁⲡϩⲟ ⲙⲡⲣⲣⲟ ⲟⲩⲇⲉ ⲟⲛ ⲛⲥϣⲁϫⲉ ⲁⲛ ⲛⲧⲉϥϩⲉ</p>
      <p>ⲁⲩⲱ ⲛⲉⲓϭⲱϫⲃ ⲧⲏⲣⲟⲩ ⲉⲧⲙⲙⲟⲥ ⲙⲉⲣⲉ ⲗⲁⲁⲩ ⲣⲡⲉⲩⲙⲉⲉⲩⲉ ⲉⲩⲣϩⲟⲧⲉ ϩⲏⲧⲥ ⲛⲧⲁⲡⲟⲫⲁⲥⲓⲥ ⲙⲡⲣⲣⲟ ϫⲉ ⲁϥϫⲟⲟⲥ ϫⲉ ⲧⲁⲓ ⲧⲉ ⲧⲁ ϩⲓⲕⲱⲛ</p>
      <p>ⲙⲁⲗⲗⲟⲛ ⲇⲉ ⲉⲣϣⲁⲛⲟⲩⲁ ⲧⲟⲗⲙⲁ ⲉⲁⲣⲛⲁ ⲙⲙⲟⲥ ϫⲉ ⲛⲑⲓⲕⲱⲛ ⲁⲛ ⲧⲉ ⲙⲡⲣⲣⲟ ϣⲁⲩⲙⲟⲟⲩⲧϥ ϫⲉ ⲁϥϫⲓⲟⲩⲁ ⲉⲣⲟϥ ⲙⲁⲗⲓⲥⲧⲁ ϫⲉ ϣⲁⲣⲉ ⲛⲉⲝⲟⲩⲥⲓⲁ ⲥⲱⲟⲩϩ ⲉⲣⲟⲥ ⲉⲩϯⲉⲟⲟⲩ ⲛϩⲉⲛⲡⲁϭⲉ ⲛϣⲉ ⲙⲛ ϩⲉⲛⲡⲁϩⲣⲉ ⲉⲧⲃⲉ ⲑⲟⲧⲉ ⲙⲡⲣⲣⲟ</p>
      <p>ⲉϣϫⲉ ϣⲁⲣⲉ ⲛⲁⲓ ϭⲉ ϣⲱⲡⲉ ⲛⲟⲩϩⲓⲕⲱⲛ ⲉⲙⲛ ⲡⲛⲉⲩⲙⲁ ⲙⲙⲟⲥ ⲟⲩⲇⲉ ⲙⲉⲥⲕⲓⲙ ⲉⲥⲟ ⲛⲁⲥⲩⲛⲑⲉⲧⲟⲥ ⲡⲟⲥⲟ ⲙⲁⲗⲗⲟⲛ ⲡⲣⲱⲙⲉ ⲉⲣⲉ ⲡⲉⲡⲛⲉⲩⲙⲁ ⲙⲡⲛⲟⲩⲧⲉ ⲛϩⲏⲧϥ ⲉϥⲉⲛⲉⲣⲅⲉⲓ ⲁⲩⲱ ⲉϥⲧⲁⲓⲏⲩ ⲡⲁⲣⲁ ⲛⲍⲱⲟⲛ ⲧⲏⲣⲟⲩ ⲉⲧϩⲓϫⲙ ⲡⲕⲁϩ</p>
      <p>ⲉⲧⲃⲉ ⲧⲇⲓⲁⲫⲟⲣⲁ ⲇⲉ ⲛⲛϣⲱⲛⲉ ⲙⲛ ⲛⲁⲩⲁⲛ ⲙⲛ ⲛϭⲱϫⲃ ⲉⲧⲛϩⲏⲧⲛ ⲉⲩⲡⲉⲧⲉⲩⲥⲓⲥ ⲛⲁⲛ ⲉⲧⲃⲉ ⲡⲉⲛⲟⲩϫⲁⲓ</p>
      <p>ⲙⲛϣϭⲟⲙ ⲅⲁⲣ ⲛⲗⲁⲁⲩ ⲛⲛⲁⲓ ⲉⲥⲉϣϥ ⲡⲉⲟⲟⲩ ⲛⲧⲁ ⲡⲛⲟⲩⲧⲉ ⲧⲁⲁϥ ⲛⲁⲛ ⲕⲁⲧⲁ ⲑⲉ ⲉ ⲧⲉⲣⲉ <persName type="biblical">ⲡⲁⲩⲗⲟⲥ</persName> ϫⲱ ⲙⲙⲟⲥ ϫⲉ <quote type="biblical" ref="ICor.11,7">ⲡϩⲟⲟⲩⲧ ⲅⲁⲣ ⲛⲥϣϣⲉ ⲁⲛ ⲉⲣⲟϥ ⲉϩⲱⲃⲥ ⲛⲧⲉϥⲁⲡⲉ</quote></p>
      <p>ⲛⲧⲉⲣⲉϥⲥⲱⲧⲙ ⲇⲉ ⲉⲛⲉⲓϣⲁϫⲉ ⲛϭⲓ <roleName type="ecclesiastical">ⲡⲙⲁⲕⲁⲣⲓⲟⲥ ⲛⲁⲣⲭⲓⲉⲡⲓⲥⲕⲟⲡⲟⲥ</roleName> ⲁϥⲧⲱⲟⲩⲛ ⲁϥⲡⲁϩⲧϥ ⲉϩⲣⲁⲓ ⲉϫⲙ ⲡⲉϥⲙⲁⲕϩ ⲉϥϫⲱ ⲙⲙⲟⲥ</p>
      <p>ϫⲉ ⲟⲛⲧⲱⲥ ⲥⲡⲣⲉⲡⲉⲓ ⲉⲧⲣⲉ ⲧⲙⲛⲧⲣⲉϥϯⲥⲃⲱ ϣⲱⲡⲉ ⲛⲧⲟⲟⲧⲟⲩ ⲛⲛⲉⲧⲏⲥⲩⲭⲁⲍⲉ ⲙⲁⲩⲁⲁⲩ</p>
      <p>ⲁⲛⲟⲛ ⲅⲁⲣ ⲛⲗⲟⲅⲓⲥⲙⲟⲥ ⲙⲡⲉⲛϩⲏⲧ ⲧⲏϩ ⲉⲣⲟⲛ ϩⲱⲥⲧⲉ ⲉⲧⲣⲉⲛϣⲱϥⲧ ⲛⲧⲉⲓϩⲉ ⲧⲏⲣⲥ ϩⲛ ⲟⲩⲙⲛⲧⲁⲧⲥⲟⲟⲩⲛ</p>
      <p>ⲁⲩⲱ ⲛⲧⲉⲩⲛⲟⲩ ⲁϥⲥϩⲁⲓ ⲉⲃⲟⲗ ϩⲛ <placeName type="country">ⲧⲉⲭⲱⲣⲁ ⲧⲏⲣⲥ</placeName> ⲉϥⲁⲡⲟⲕⲩⲣⲏⲥⲥⲉ ⲛⲧⲗⲉⲝⲓⲥ ⲉⲧⲙⲙⲁⲩ ϫⲉ ⲉⲥϣⲟϥⲧ ⲁⲩⲱ ϩⲛ ⲟⲩⲙⲛⲧⲁⲛⲟⲏⲧⲟⲥ ⲛⲧⲁⲛⲙⲉⲉⲩⲉ ⲉⲣⲟⲥ</p>
      <p>ⲙⲛⲛⲥⲁ ⲛⲁⲓ ⲇⲉ ⲁϥⲧⲁⲣⲕⲉ ⲡⲙⲁⲕⲁⲣⲓⲟⲥ ⲉϥϫⲱ ⲙⲙⲟⲥ ϫⲉ ⲙⲁⲧⲁⲙⲟⲓ ϫⲉ ⲟⲩ ⲡⲉ ⲡⲉⲕⲃⲓⲟⲥ ⲁⲩⲱ ⲛⲧⲕ ⲟⲩⲣⲙⲧⲱⲛ ϩⲙ ⲡⲉⲕⲅⲉⲛⲟⲥ</p>
      <p>ϯⲛⲁⲩ ⲅⲁⲣ ⲉⲡⲉⲕⲥⲙⲟⲧ ⲛⲑⲉ ⲛⲛⲓϩⲩⲇⲓⲱⲧⲏⲥ ϯⲥⲱⲧⲙ ⲇⲉ ϩⲱⲱϥ ⲉⲛⲉⲕϣⲁϫⲉ ⲉⲩϫⲟⲥⲉ ⲉⲙⲁⲧⲉ ⲡⲁⲣⲁ ⲛⲁ ⲛⲥⲟⲫⲟⲥ</p>
      <p>ⲁϥⲟⲩⲱϣⲃ ⲉϥϫⲱ ⲙⲙⲟⲥ ϫⲉ ⲁⲓⲟⲩⲱϣ ⲙⲉⲛ ⲉⲱⲛϩ ϩⲱⲥ <roleName type="religious">ⲙⲟⲛⲁⲭⲟⲥ</roleName> ⲡⲗⲏⲛ ϯⲟⲩⲏⲩ ⲉⲃⲟⲗ ⲙⲡⲧⲁⲉⲓⲟ ⲉⲧⲙⲙⲁⲩ ⲁⲩⲱ ⲟⲛ ⲁⲛⲅ ⲟⲩⲣⲙ <placeName type="city_village"ref="paths:places:32">ⲡⲉⲙϫⲉ</placeName></p>
      <p>ⲁⲗⲗⲁ ⲉⲡⲉⲓⲇⲏ ⲛⲧⲟⲕ ⲡⲉⲧⲛⲧⲁϫⲣⲏⲩ ⲉϫⲛ ⲧⲉⲕⲥⲟⲫⲓⲁ ⲉⲧⲃⲉ ⲡⲁⲓ ⲁⲡϫⲁϫⲉ ϩⲓⲧⲟⲟⲧϥ ⲉⲣ ⲡⲁⲓ ϩⲓⲧⲟⲟⲧⲕ</p>
      <p>ⲉϥⲥⲟⲟⲩⲛ ϫⲉ ⲟⲩⲛ ⲟⲩⲙⲏⲏϣⲉ ⲛⲁϫⲓ ϫⲣⲟⲡ ⲉⲧⲃⲉ ⲡⲁⲓ ⲛⲥⲉϯⲟⲥⲉ ⲛⲥⲉⲧⲙⲥⲱⲧⲙ ⲉⲡϣⲁϫⲉ ⲛⲧⲉⲥⲃⲱ ⲉⲧⲟⲩⲁⲁⲃ ⲉⲧⲛⲏⲩ ⲉⲃⲟⲗ ϩⲛ ⲣⲱⲕ</p>
      <p>ⲡⲗⲏⲛ ⲉⲧⲃⲉ ⲡⲙⲉ ⲉⲧϣⲟⲟⲡ ⲛϩⲏⲧⲕ ⲉϩⲟⲩⲛ ⲉⲡⲛⲟⲩⲧⲉ ⲉⲓⲥ ϩⲏⲏⲧⲉ ⲁⲕϫⲣⲟ ⲉⲥⲙⲟⲧ ⲛⲓⲙ ⲛⲕⲟⲧⲥ ⲛⲧⲉ ⲡⲇⲓⲁⲃⲟⲗⲟⲥ ϩⲙ ⲡⲧⲣⲉⲕⲥⲱⲧⲙ ⲉⲡϣⲁϫⲉ ⲛⲧⲁⲙⲛⲧⲉⲗⲁⲭⲓⲥⲧⲟⲥ</p>
      <p>ⲙⲡϥϭⲙϭⲟⲙ ⲅⲁⲣ ⲉϫⲁⲥⲧⲕ ⲉⲩⲉⲛⲟⲛⲟⲓⲁ ⲛϭⲓ ⲡⲙⲉⲅⲉⲑⲟⲥ ⲉⲧⲛϩⲏⲧⲕ ϩⲱⲥⲧⲉ ⲉⲧⲣⲉⲕⲁⲙⲁϩⲧⲉ ⲉϫⲙ ⲡⲉⲕⲟⲩⲱϣ ⲙⲙⲓⲛ ⲙⲙⲟⲕ</p>
      <p>ⲁⲗⲗⲁ ⲁⲕⲟⲩⲱⲛϩ ⲉⲃⲟⲗ ⲛⲧⲙⲛⲧⲕⲟⲩⲓ ⲉⲧϩⲙ ⲡⲉⲭⲣⲓⲥⲧⲟⲥ ⲛⲑⲉ ϩⲱⲱϥ ⲙⲡⲛⲟϭ <persName type="biblical">ⲙⲱⲩⲥⲏⲥ</persName> ⲉⲁϥⲥⲱⲧⲙ ⲛⲥⲁ <persName type="biblical">ⲓⲱⲑⲟⲣ ⲡⲟⲩⲏⲏⲃ ⲙⲙⲁⲇⲓϩⲁⲙ</persName></p>
      <p>ⲉⲡⲁⲓ ⲛⲁⲙⲉ ⲡⲉⲛⲧⲁ ⲡⲥⲱⲧⲏⲣ ϫⲟⲟϥ ⲛⲛⲉⲛⲉⲓⲟⲧⲉ ⲛⲁⲡⲟⲥⲧⲟⲗⲟⲥ</p>
      <p>ϫⲉ ⲉⲧⲉⲧⲛⲕⲉⲧ ⲧⲏⲩⲧⲛ ⲛⲧⲉⲧⲛⲣ ⲑⲉ ⲛⲛⲓϣⲏⲣⲉ ϣⲏⲙ</p>
      <p>ⲛⲧⲟⲕ ⲇⲉ ⲁⲕⲟⲩⲟⲛϩⲕ ⲉⲃⲟⲗ ⲛⲁⲙⲉ ϫⲉ ⲁⲕⲕⲧⲟⲕ ⲧⲏⲣⲕ ⲉⲃⲟⲗ ϩⲙ ⲡϫⲟⲥⲉⲛϩⲏⲧ ⲉϩⲟⲩⲛ ⲉⲡⲧⲃⲃⲟ ⲙⲛ ⲧⲙⲛⲧϩⲁⲡⲗⲟⲩⲥ ⲛⲧⲙⲛⲧⲕⲟⲩⲓ</p>
      <p>ⲙⲛⲛⲥⲁ ⲛⲁⲓ ⲁϥⲥⲉⲡⲥⲱⲡϥ ⲉⲧⲣⲉϥϭⲱ ⲛⲙⲙⲁϥ ⲛϩⲉⲛϩⲟⲟⲩ</p>
      <p>ⲛⲧⲟϥ ⲇⲉ ⲁϥⲡⲁⲣⲁⲕⲁⲗⲉⲓ ⲉϥϫⲱ ⲙⲙⲟⲥ ϫⲉ ⲟⲩⲁⲧϭⲟⲙ ⲛⲁⲓ ⲡⲉ ⲡⲁⲓ</p>
      <p>ⲁⲩⲱ ⲧⲁⲓ ⲧⲉ ⲑⲉ ⲛⲧⲁϥⲉⲓ ⲉⲃⲟⲗ ϩⲓⲧⲟⲟⲧϥ ϩⲛ ⲟⲩⲉⲓⲣⲏⲛⲏ ⲙⲛ ⲟⲩⲧⲓⲙⲏ</p>
      <p>ⲛⲉϥⲙⲟⲕϩ ⲇⲉ ⲛϩⲏⲧ ⲉϥⲛⲏⲩ ⲉⲃⲟⲗ ϩⲓⲧⲟⲟⲧϥ ⲛⲑⲉ ⲛⲟⲩϣⲏⲣⲉ ⲉⲣⲉ ⲡⲉϥⲉⲓⲱⲧ ⲙⲟⲟϣⲉ ⲉⲃⲟⲗ ϩⲓⲧⲟⲟⲧϥ</p>
      <p>ⲙⲛⲛⲥⲁ ϣⲟⲙⲧⲉ ⲇⲉ ⲛⲣⲟⲙⲡⲉ ϫⲓⲛⲧⲁ ⲛⲁⲓ ϣⲱⲡⲉ ⲁϥⲛⲕⲟⲧⲕ ⲛϭⲓ <roleName type="ecclesiastical">ⲡⲉⲡⲓⲥⲕⲟⲡⲟⲥ</roleName> ⲙ <placeName type="city_village" ref=paths:places:32">ⲡⲉⲙϫⲉ</placeName> ⲁⲩⲱ ⲕⲁⲧⲁ ⲡϩⲉⲑⲟⲥ ⲁⲧⲡⲟⲗⲓⲥ ⲧⲏⲣⲥ ⲥⲱⲟⲩϩ ⲉⲛⲉⲥⲉⲣⲏⲩ ϩⲛ ⲟⲩⲥⲩⲙⲫⲱⲛⲓⲁ ⲛⲟⲩⲱⲧ ⲁⲩⲱ ⲁⲩϯ ⲯⲩⲫⲓⲥⲙⲁ ϩⲁ ⲟⲩⲁ <roleName type="ecclesiastical">ⲛⲛⲉⲡⲣⲉⲥⲃⲩⲧⲉⲣⲟⲥ</roleName> ⲉⲩⲉⲩⲗⲁⲃⲏⲥ ϩⲱⲱϥ ⲡⲉ ⲁⲩϫⲟⲟⲩϥ ⲉ <placeName type="city_village" ref="paths:places:39">ⲣⲁⲕⲟⲧⲉ</placeName> ⲙⲛ ⲛⲉⲯⲩⲫⲓⲥⲙⲁ ϫⲉ ⲉⲩⲉⲁⲁϥ ⲛⲉⲡⲓⲥⲕⲟⲡⲟⲥ</p>
      <p>ⲛⲧⲉⲣⲉϥϫⲓ ⲇⲉ ⲛⲛⲉⲥϩⲁⲓ ⲛϭⲓ ⲡⲁⲣⲭⲓⲉⲡⲓⲥⲕⲟⲡⲟⲥ ⲁⲡⲁ <persName type="archi_bishop">ⲑⲉⲟⲫⲓⲗⲟⲥ</persName> ⲁϥⲟⲩⲱϣⲃ ⲉϥϫⲱ ⲙⲙⲟⲥ</p>
      <p>ϫⲉ <persName type="monk">ⲁⲫⲟⲩ ⲟⲩⲙⲟⲛⲁⲭⲟⲥ</persName> ⲡⲉ ⲉⲡⲁ ⲧⲉⲧⲛⲡⲟⲗⲓⲥ ⲡⲉ ⲁⲛⲓϥ ⲛⲁⲓ ⲧⲁⲁⲁϥ ⲛⲏⲧⲛ <roleName type="ecclesiastical">ⲛⲉⲡⲓⲥⲕⲟⲡⲟⲥ</roleName></p>
      <p>ⲁⲩⲟⲩⲱϣⲃ ⲇⲉ ⲛϭⲓ ⲛⲉⲡⲣⲉⲥⲃⲩⲧⲉⲣⲟⲥ ⲉⲩϫⲱ ⲙⲙⲟⲥ ϫⲉ ⲁⲛⲟⲛ ⲣⲱ ⲛⲧⲛⲥⲟⲟⲩⲛ ⲁⲛ ⲙⲙⲟⲛⲁⲭⲟⲥ ϩⲛ ⲛⲉⲛⲧⲟϣ ϫⲉ <persName type="monk">ⲁⲫⲟⲩ</persName> ⲁⲩⲱ ⲧⲛⲙⲉⲉⲩⲉ ⲟⲛ ϫⲉ ⲙⲛ ⲟⲩⲟⲛ ⲛϩⲏⲧⲛ ⲥⲟⲟⲩⲛ ⲙⲙⲟϥ</p>
      <p>ⲁϥⲟⲩⲱϣⲃ ⲇⲉ ⲟⲛ ⲛϭⲓ <roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ⲉϥϫⲱ ⲙⲙⲟⲥ ⲛⲁⲩ ϫⲉ ⲉϣⲱⲡⲉ ⲛⲧⲉⲧⲛⲛⲁⲛⲧϥ ⲛⲁⲓ ⲁⲛ ⲛϯⲛⲁⲡⲉϣⲛ ⲣⲱⲙⲉ ⲛⲏⲧⲛ ⲁⲛ ⲧⲉⲛⲟⲩ</p>
      <p>ⲛⲧⲟⲟⲩ ⲇⲉ ⲁⲩⲉⲓ ⲉⲃⲟⲗ ϩⲓⲧⲟⲟⲧϥ ⲁⲩⲃⲱⲕ ⲉⲧⲉⲩⲡⲟⲗⲓⲥ ⲁⲩϣⲓⲛⲉ ⲛⲥⲁ ⲡⲣⲱⲙⲉ ⲁⲩⲱ ⲙⲡⲟⲩⲥⲟⲩⲱⲛϥ ϩⲙ ⲡⲧⲟϣ ⲧⲏⲣϥ</p>
      <p>ⲉⲛⲉϥϣⲟⲟⲡ ⲅⲁⲣ ⲁⲛ ⲡⲉ ⲙⲛ ⲛⲣⲱⲙⲉ ⲁⲗⲗⲁ ⲙⲛ ⲛⲉⲑⲏⲣⲓⲟⲛ</p>
      <p>ⲛⲧⲉⲣⲟⲩⲑⲗⲓⲃⲉ ⲇⲉ ⲁⲩⲥⲱⲟⲩϩ ⲉϩⲟⲩⲛ <roleName type="religious">ⲛⲙⲙⲟⲛⲁⲭⲟⲥ</roleName> ⲁⲩⲱ ⲁⲩϫⲛⲟⲩⲟⲩ ⲉⲡⲣⲱⲙⲉ</p>
      <p>ⲁϥⲟⲩⲱϣⲃ ⲇⲉ ⲛϭⲓ ⲡⲉⲧⲥⲟⲟⲩⲛ ⲙⲙⲟϥ ⲛϩⲏⲧⲟⲩ ϫⲉ ⲥⲉ ϯⲥⲟⲟⲩⲛ ⲙⲙⲟϥ ϩⲁⲑⲏ ⲙⲡⲟⲟⲩ ⲛⲉϣⲁⲓϭⲛⲧϥ ⲇⲉ ⲡⲉ ϩⲛ ⲧⲉⲣⲏⲙⲟⲥ ⲉϥϭⲉⲉⲧ ⲙⲛ ⲛ ϣⲟϣ</p>
      <p>ⲛⲧⲉⲩⲛⲟⲩ ⲇⲉ ⲁⲩⲕⲉⲗⲉⲩⲉ ⲉⲧⲣⲉ ⲛϭⲉⲣⲁϭⲉ ϭⲱⲣϭ ⲉⲣⲟϥ ⲛⲥⲉϭⲟⲡϥ ⲉⲃⲟⲗ ϫⲉ ⲁⲡⲥⲟⲛ ⲧⲁⲙⲟⲟⲩ</p>
      <p>ϫⲉ ⲉϥϣⲁⲛⲉⲓⲙⲉ ⲉⲡⲁⲓ ϫⲉ ⲉⲧⲉⲧⲛϣⲓⲛⲉ ⲛⲥⲱϥ ⲉⲁⲁϥ <roleName type="ecclesiastical">ⲛⲉⲡⲓⲥⲕⲟⲡⲟⲥ</roleName> ϥⲛⲁⲡⲱⲧ</p>
      <p>ⲛϭⲉⲣⲁϭⲉ ϭⲉ ⲁⲩϭⲱⲣϭ ⲉⲣⲟϥ ϩⲛ ⲛⲉⲩϭⲟⲣϭⲥ ⲁⲩⲱ ⲁϥⲉⲓ ⲉⲃⲟⲗ ⲛⲧⲉⲩϣⲏ ϫⲉ ⲉϥⲛⲁⲥⲱ ⲙⲟⲟⲩ ⲙⲛ ⲛϣⲟϣ</p>
      <p>ⲛⲧⲉⲩⲛⲟⲩ ⲇⲉ ⲁⲛϭⲉⲣⲁϭⲉ ϥⲱϭⲉ ⲉϫⲱϥ ⲁⲩϭⲟⲡϥ ⲁⲩⲁⲙⲁϩⲧⲉ ⲙⲙⲟϥ</p>
      <p>ⲁϥϣⲁϫⲉ ⲇⲉ ⲛⲙⲙⲁⲩ ϫⲉ ⲟⲩ ⲡⲉ ⲡⲉⲧⲛϩⲱⲃ ⲛⲙⲙⲁⲓ ⲉⲧⲉⲧⲛⲁⲙⲁϩⲧⲉ ⲙⲙⲟⲓ ⲁⲛⲅ ⲟⲩⲣⲱⲙⲉ ϩⲱⲱⲧ ⲛⲧⲉⲧⲛϩⲉ ⲉϣϫⲉ ⲉⲧⲉⲧⲛϭⲉⲡ ⲧⲃⲛⲏ ⲉⲓⲥ ⲡϣⲟϣ ⲁⲧⲉⲧⲛϭⲉⲡϥ</p>
      <p>ⲡⲉϫⲁⲩ ⲛⲁϥ ϫⲉ ⲧⲛⲥⲟⲟⲩⲛ ϫⲉ ⲛⲧⲕ ⲟⲩⲣⲱⲙⲉ ⲁⲩⲱ ⲉⲛⲕⲱⲧⲉ ⲛⲥⲱⲕ ⲉⲧⲃⲉ ⲡⲁⲓ ⲁⲛϭⲟⲡⲕ</p>
      <p>ⲡⲉϫⲁϥ ⲛⲁⲩ ϫⲉ ⲁⲛⲟⲕ ⲟⲩⲛ ⲡⲉⲧⲉⲧⲛϣⲓⲛⲉ ⲛ ⲥⲱϥ ⲁⲗⲱⲧⲛ ϩⲁ ⲡⲁⲓ ⲙⲁⲣⲉϥⲃⲱⲕ</p>
      <p>ⲛⲧⲉⲩⲛⲟⲩ ⲁⲩⲕⲱ ⲉⲃⲟⲗ ⲙⲡϣⲟϣ ⲁⲩⲧⲁⲗⲟϥ ⲛⲧⲉⲩⲛⲟⲩ ⲁⲩⲛⲧϥ <placeName type="city_village" ref="paths:places:39">ⲉⲣⲁⲕⲟⲧⲉ</placeName> ⲉⲣⲁⲧϥ ⲙⲡⲁⲣⲭⲓⲉⲡⲓⲥⲕⲟⲡⲟⲥ</p>
      <p>ⲛⲧⲉⲣⲉϥⲛⲁⲩ ⲇⲉ ⲉⲣⲟϥ ⲁϥⲣⲁϣⲉ ⲉⲙⲁⲧⲉ ⲁⲩⲱ ⲛⲧⲉⲣⲟⲩⲧⲁⲙⲟϥ ⲉⲑⲉ ⲛⲧⲁⲩϭⲟⲡϥ ⲙⲙⲟⲥ ⲁϥⲣϣⲡⲏⲣⲉ ⲉⲙⲁⲧⲉ ⲁⲩⲱ ⲡⲉϫⲁϥ</p>
      <p>ϫⲉ ⲁⲕⲉⲓ <persName type="monk">ⲁⲫⲟⲩ</persName> ⲁⲙⲟⲩ ϩⲱⲱⲕ ⲛⲅϣⲡϩⲓⲥⲉ ⲙⲛ ⲛⲉⲕϣⲃⲣ ⲙⲉⲗⲟⲥ</p>
      <p>ϣⲁ ⲡⲟⲟⲩ ⲉⲕ ⲙⲓϣⲉ ⲉⲣⲟⲕ ⲙⲁⲩⲁⲁⲕ ⲉⲕⲧⲟⲩϫⲟ ⲙⲙⲟⲕ</p>
      <p>ⲧⲉⲛⲟⲩ ϩⲱⲱϥ ⲕⲧⲟⲕ ⲛⲅⲧⲁϫⲣⲉ ⲛⲉⲕⲥⲛⲏⲩ ⲛⲅⲙⲓϣⲉ ⲉϫⲱⲟⲩ ⲛⲙⲙⲁⲕ</p>
      <p>ⲁϥⲟⲩⲱϣⲃ ⲛϭⲓ ⲁⲡⲁ <persName type="monk">ⲁⲫⲟⲩ</persName></p>
      <p>ϫⲉ ⲁⲛⲅ ⲛⲓⲙ ⲁⲛⲟⲕ ⲡϫⲟⲉⲓⲥ ⲡⲁϫⲟⲉⲓⲥ ϫⲉ ⲉⲕⲉϫⲉ ⲛⲉⲓϣⲁϫⲉ ⲛⲁⲓ ⲛⲧⲉⲓϩⲉ</p>
      <p>ⲁⲛⲟⲕ ⲅⲁⲣ ⲁⲛⲅ ⲟⲩⲣⲱⲙⲉ ⲛⲁⲥⲑⲉⲛⲏⲥ ⲁⲩⲱ ⲉⲧⲃⲉ ⲧⲁⲙⲛⲧϭⲱⲃ ⲛⲧⲁⲓⲡⲱⲧ ⲉⲃⲟⲗ ⲛⲥⲩⲛⲧⲉⲭⲓⲁ ⲛⲛⲣⲱⲙⲉ ϫⲉ ⲛⲛⲉⲓⲃⲱⲕ ϩⲙ ⲡⲧⲱϩ ⲛⲛϩⲟⲉⲓⲙ ⲙ ⲙⲡⲓⲃⲓⲟⲥ</p>
      <p>ⲧⲉⲛⲟⲩ ϯⲧⲁⲣⲕⲟ ⲙⲙⲟⲕ ⲙⲡϫⲟⲉⲓⲥ ⲉⲧⲙⲧⲣⲉⲕϫⲓⲧ ⲛϭⲟⲛⲥ</p>
      <p>ⲡⲉⲓϩⲱⲃ ⲅⲁⲣ ⲟ ⲛⲁⲓ ⲛⲁⲧϭⲟⲙ</p>
      <p><roleName type="ecclesiastical">ⲡⲁⲣⲭⲓⲉⲡⲓⲥⲕⲟⲡⲟⲥ</roleName> ⲇⲉ ⲁϥⲗⲩⲡⲉⲓ ⲉⲙⲁⲧⲉ ⲉⲧⲃⲉ ⲡⲁⲛⲁϣ ⲙⲡϫⲟⲉⲓⲥ ⲁⲩⲱ ⲡⲉϫⲁϥ ⲛⲁϥ</p>
      <p>ϫⲉ ϥⲟⲛϩ ⲛϭⲓ ⲡϫⲟⲉⲓⲥ ϫⲉ ⲉⲕⲧⲙⲃⲟⲗⲧ ⲉⲃⲟⲗ ⲙⲡⲁⲛⲁϣ ⲛⲧⲁⲕⲙⲟⲣⲧ ⲛϩⲏⲧϥ ϯⲉⲓⲣⲉ ⲙⲙⲟⲕ ⲛϣⲙϣⲟ ⲉⲡⲧⲱϩⲙ ⲧⲏⲣϥ ⲛⲛⲉⲭⲣⲓⲥⲧⲓⲁ ⲛⲟⲥ ϩⲙ ⲡⲓⲁⲓⲱⲛ ⲙⲛ ⲡⲉⲧⲛⲏⲩ</p>
      <p>ⲛⲧⲉⲩⲛⲟⲩ ⲇⲉ ⲁϥⲡⲁϩⲧϥ ⲛϭⲓ ⲁⲡⲁ <persName type="monk">ⲁⲫⲟⲩ</persName> ⲉϥϫⲱ ⲙⲙⲟⲥ</p>
      <p>ϫⲉ ⲁⲓϭⲱⲧⲡ ⲡⲁⲓ ⲅⲁⲣ ⲟⲩϣⲗⲟϥ ⲛⲁⲓ ⲡⲉ ⲁⲩⲱ ⲟⲩⲑⲗⲓⲯⲓⲥ ⲧⲉ ϣⲁ ⲉⲛⲉϩ</p>
      <p>ⲉⲓⲥ ϩⲏⲏⲧⲉ ϯϩⲁϩⲧⲏⲕ ⲉϣϫⲉ ϯⲛⲁϣⲣ ⲡϩⲱⲃ ⲁⲣⲓⲣⲉ ⲛⲁⲓ ⲛⲑⲉ ⲉⲧⲣⲁⲛⲁⲕ</p>
      <p>ⲛⲧⲉⲩⲛⲟⲩ ⲇⲉ ⲁϥⲡⲁϩⲧϥ ϫⲉ ⲕⲱ ⲛⲁⲓ ⲉⲃⲟⲗ ⲡⲁϫⲟⲉⲓⲥ ⲛⲉⲓⲱⲧ</p>
      <p>ⲁⲩⲱ ⲁϥⲛⲟϭⲛⲉϥ ⲁϥϫⲟⲟⲩϥ ⲉⲧⲉϥ ⲡⲟⲗⲓⲥ</p>
      <p>ⲛⲧⲉⲣⲉϥⲁⲣⲭⲉⲓ ⲇⲉ ⲉ <roleName type="ecclesiastical">ⲧⲙⲛⲧⲉⲡⲓⲥⲕⲟⲡⲟⲥ</roleName> ⲁϥⲁⲣⲭⲉⲓ ⲟⲛ ⲉⲕⲉ ⲡⲣⲁⲕⲧⲓⲕⲟⲛ ⲛⲧⲓⲙⲓⲛⲉ</p>
      <p><roleName type="ecclesiastical">ⲧⲙⲛⲧⲉⲡⲓⲥⲕⲟⲡⲟⲥ</roleName> ⲅⲁⲣ ⲧⲏⲣⲥ ⲛⲧⲁϥⲁⲁⲥ ⲙⲡϥⲣ ⲟⲩⲟⲩϣⲏ ⲛⲟⲩⲱⲧ ⲛⲛⲕⲟⲧⲕ ϩⲛ ⲧⲡⲟⲗⲓⲥ ⲟⲩⲇⲉ ⲙⲡϥⲟⲩⲉⲙ ⲟⲩⲟⲉⲓⲕ ⲛⲟⲩⲱⲧ ⲛϩⲏⲧⲥ ⲉⲡⲧⲏⲣϥ ⲛⲟⲩϩⲟⲟⲩ ⲛⲟⲩⲱⲧ</p>
      <p>ⲁⲗⲗⲁ ⲛⲉϥϭⲉⲉⲧ ⲙⲁⲩⲁⲁϥ ⲡⲉ ϩⲛ <placeName type="monastery">ⲟⲩⲙⲟⲛⲁⲥⲧⲏⲣⲓⲟⲛ</placeName> ⲙⲡⲃⲟⲗ ⲛⲧⲡⲟ ⲗⲓⲥ ⲡⲥⲁⲃⲃⲁⲧⲟⲛ ⲇⲉ ⲛⲉϣⲁϥⲉⲓ ⲉ <placeName type="church_basilica">ⲧⲉⲕⲕⲗⲏⲥⲓⲁ</placeName></p>
      <p>ⲁⲩⲱ ⲛϥⲥⲉⲩϩ ⲡⲗⲁⲟⲥ ⲛϥϣⲁϫⲉ ⲛⲙⲙⲁⲩ ϩⲙ ⲡϣⲁϫⲉ ⲙⲡⲛⲟⲩⲧⲉ ϣⲁ ⲡⲣⲟⲩϩⲉ</p>
      <p><date type="liturgies_ceremonies">ⲁⲩⲱ ⲛⲉϣⲁⲩⲣ ⲧⲉⲩϣⲏ ⲙⲡⲥⲁⲃⲃⲁⲧⲟⲛ ⲉⲩⲉⲓⲣⲉ ⲛⲛⲉⲩⲥⲩⲛⲁⲝⲓⲥ ⲙⲛ ⲛⲉⲩϣⲗⲏⲗ ⲙⲛ ⲛⲉⲩⲯⲁⲗⲙⲟⲥ ⲉϥⲁϩⲉⲣⲁⲧϥ ϩⲓϫⲱⲟⲩ ϩⲛ ⲛⲗⲓⲧⲟⲩⲣⲅⲓⲁ ⲉⲧⲟⲩⲁⲁⲃ</date></p>
      <p>ⲁⲩⲱ ⲟⲛ ⲛϣⲁϥⲕⲁⲑⲏⲕⲉⲓ ⲙⲙⲟⲟⲩ ⲡⲉ ϣⲁ ϫⲡⲥⲟ ⲛ <date type="liturgies_ceremonies">ⲧⲕⲩⲣⲓⲁⲕⲏ</date> ⲛϥⲁⲛⲁⲭⲟⲣⲉⲓ ⲟⲛ ⲉⲡⲉϥ <placeName type="monastery">ⲙⲟⲛⲁⲥⲧⲏⲣⲓⲟⲛ</placeName> ϣⲁ ⲡⲥⲁⲃⲃⲁⲧⲟⲛ</p>
      <p>ⲁϥⲕⲁⲑⲓⲥⲧⲁ ⲇⲉ ⲙ <roleName type="ecclesiastical">ⲡⲉⲡⲣⲉⲥⲃⲩⲧⲉⲣⲟⲥ</roleName> ⲛⲧⲁⲩϫⲓⲧϥ ⲉⲁⲁϥ ⲛⲉⲡⲓⲥⲕⲟⲡⲟⲥ ⲉϩⲣⲁⲓ ⲉϫⲛ ⲧⲉⲕⲗⲟⲅⲓⲥⲧⲓⲁ ⲧⲏⲣⲥ ⲛⲧⲉⲕⲕⲗⲏⲥⲓⲁ</p>
      <p>ⲁⲩⲱ ⲛⲉϣⲁϥϯ ⲛⲛⲱⲡ ⲛⲧⲉⲕⲕⲗⲏⲥⲓⲁ ⲛⲟⲩⲥⲟⲡ ⲧⲉⲣⲟⲙⲡⲉ ⲁⲩⲱ ⲡⲉϣⲁϥⲥⲉⲉⲡⲉ ⲧⲏⲣϥ ⲉⲡⲁⲛϩⲟⲗⲟⲙⲁ ⲛⲧⲉⲕⲕⲗⲏⲥⲓⲁ ⲛⲉϣⲁϥϫⲟⲟϥ ⲉⲃⲟⲗ ⲉⲛϩⲏⲕⲉ ⲛⲧⲡⲟⲗⲓⲥ ⲙⲛ ⲛⲉⲧ ϩⲏⲛ ⲉⲣⲟϥ ϩⲱⲥⲧⲉ ⲛⲥⲉⲣ ⲡⲱⲃϣ ⲙⲡϩⲓⲥⲉ ⲛⲧⲉⲩⲙⲛⲧϩⲏⲕⲉ ⲉⲧⲃⲏⲏⲧϥ</p>
      <p>ⲕⲁⲓ ⲅⲁⲣ ⲛⲉⲣⲉ ⲛⲕⲉ <roleName type="civil">ⲁⲣⲭⲱⲛ</roleName> ϯ ⲛⲧⲟⲟⲧϥ ⲡⲉ ⲙⲡⲃⲟⲗ ⲛⲛⲕⲁ ⲛⲧⲉⲕⲕⲗⲏⲥⲓⲁ ⲁⲩⲱ ⲛⲉⲩϯ ⲛⲁϥ ⲛϩⲉⲛⲉⲣⲏⲧ ⲙⲛ ϩⲉⲛⲇⲱⲣⲟⲛ</p>
      <p>ⲁⲩⲱ ⲛⲉϥⲡⲱϣ ⲙⲙⲟⲟⲩ ⲡⲉ ⲉϫⲛ ⲟⲩⲟⲛ ⲛⲓⲙ ⲕⲁⲧⲁⲑⲉ ⲉⲧⲉⲣⲉ ⲡⲟⲩⲁⲡⲟⲩⲁ ⲣⲭⲣⲓⲁ ⲙⲙⲟⲟⲩ</p>
      <p>ⲡⲥⲁⲃⲃⲁⲧⲟⲛ ⲇⲉ ⲛⲉϣⲁϥⲁⲁϥ ⲡⲉ ϩⲛ --- ⲛⲉⲧϣⲁⲁⲧ ⲇⲉ ⲙⲛ ⲛⲉⲧϫⲏⲩ ⲛϭⲟⲛⲥ ⲛⲉϣⲁϥⲣⲱϣⲉ ⲉⲛⲉⲩⲭⲣⲓⲁ</p>
      <p>ⲁⲩⲱ ⲛⲉϥⲙⲏⲛ ⲉⲃⲟⲗ ⲡⲉ ⲉϥⲧⲱⲟⲩⲛ ϩⲁ ⲧⲉⲩⲙⲛⲧϩⲣⲟⲩⲱ ϣⲁ ϫⲡⲯⲓⲧⲉ</p>
      <p>ϫⲓⲛ ⲛϫⲡⲯⲓⲧⲉ ⲉϩⲣⲁⲓ ϣⲁϥⲥⲣϥⲉ ⲉⲡⲉϣⲗⲏⲗ ⲉⲧⲟⲩⲁⲁⲃ ϣⲁ ⲡⲛⲁⲩ ⲛⲣⲟⲩϩⲉ ⲛϥⲥⲩⲛⲁⲅⲉ ⲙⲙⲟⲟⲩ ⲛϥⲉⲓ ⲉⲃⲟⲗ ---ⲟⲛ ⲛϥϩⲩⲡⲟⲙⲓⲛⲉ ⲉⲡⲟⲩϣⲏⲛⲣⲟⲉⲓⲥ ϣⲁ ⲡⲛⲁⲩ ⲛϣⲱⲣⲡ</date></p>
      <p>ⲛⲉⲙⲉⲣⲉ ⲗⲁⲁⲩ ⲇⲉ ⲛⲥϩⲓⲙⲉ ⲧⲟⲗⲙⲁ ⲉϩⲱⲛ ⲉϩⲟⲩⲛ ⲉⲣⲟϥ ⲉϫⲓ ⲉⲣⲉ ⲗⲁⲁⲩ ⲛⲛⲟⲩⲃ ⲙⲙⲟⲥ</p>
      <p>ⲧⲁⲓ ⲧⲉ ⲑⲉ ⲛⲧⲁϥⲡⲁⲣⲁⲅⲅⲉⲓⲗⲉ ⲉⲧⲙⲧⲣⲉ ⲗⲁⲁⲩ ⲛⲥϩⲓⲙⲉ ϩⲱⲛ ⲉϩⲟⲩⲛ ⲉⲣⲟϥ ⲉϫⲓ ⲉⲃⲟⲗ ϩⲙ ⲡⲥⲱⲙⲁ ⲙⲛ ⲡⲉⲥⲛⲟϥ ⲙⲡⲉⲭⲣⲓⲥⲧⲟⲥ ⲉⲣⲉ ⲗⲁⲁⲩ ⲛⲛⲟⲩⲃ ⲙⲙⲟⲥ ⲉϥⲟⲩⲟⲛϩ ⲉⲃⲟⲗ ⲏ ⲗⲁⲁⲩ ⲛϩⲟⲓⲧⲉ ⲉϥⲟ ⲛⲁⲩⲁⲛ</p>
      <p>ⲉⲃⲟⲗϫⲉ ⲛⲉⲣⲉ <roleName type="ecclesiastical">ⲛⲇⲓⲁⲕⲱⲛ</roleName> ⲡⲉ ⲣϩⲟⲧⲉ ϩⲏⲧϥ ⲁⲩⲱ ⲛⲉⲩⲁϩⲉⲣⲁⲧⲟⲩ ⲕⲁⲧⲁ ⲟⲣⲇⲓⲛⲟⲛ ⲕⲁⲧⲁⲣⲟ ⲉⲙⲉⲩⲕⲁ ⲗⲁⲁⲩ ⲉⲃⲱⲕ ⲉϩⲟⲩⲛ ⲉⲓⲙⲏⲧⲉⲓ ⲉⲛⲉⲧⲉⲣⲉ ⲧⲙⲛⲧⲥⲉⲙⲛⲟⲥ ⲧⲟ ϩⲓⲱⲟⲩ ⲉⲧⲉ ⲡⲁⲓ ⲡⲉ ϩⲱⲃⲥ ⲙⲡⲉⲩϩⲟ ⲙⲛ ⲛⲉⲩϭⲓϫ</p>
      <p>ⲁⲩⲱ ⲛⲕⲉ ϩⲟⲓⲧⲉ ⲉⲧⲧⲟ ϩⲓⲱⲟⲩ ⲛⲉ ϩⲉⲛⲉⲃⲟⲗ ⲁⲛ ⲛⲉ ϩⲛ ⲟⲩϫⲱϭⲉ ⲛⲣⲉϥϫⲉϭⲥⲟⲣⲧ ⲁⲩⲱ ⲟⲛ ⲉⲣⲉ ⲡⲉⲩⲭⲣⲱⲙⲁ ⲡⲣⲉⲓⲱⲟⲩ ⲉⲩⲟ ⲛⲗⲁⲙⲡⲣⲟⲛ</p>
      <p><roleName type="ecclesiastical">ⲛⲇⲓⲁⲕⲟⲛⲟⲥ</roleName> ⲟⲛ ϩⲟⲙⲟⲓⲱⲥ ⲛⲉⲁⲩⲟⲩⲁϩⲟⲩ ⲡⲉ ⲛⲥⲁ ⲧⲉϥⲑⲉ ⲉⲙⲛ ⲗⲁⲁⲩ ⲛϩⲏⲧⲟⲩ ⲣ ϩⲱⲃ ⲛⲁⲇⲓⲕⲟⲛ ⲟⲩⲇⲉ ⲟⲛ ⲙⲉⲩϫⲓ ⲙⲏⲥⲉ</p>
      <p>ⲛⲁⲓ ⲇⲉ ⲙⲁⲩⲁⲁϥ ⲁⲛ ⲁⲗⲗⲁ ⲟⲩⲙⲏⲏϣⲉ ⲟⲛ ⲁⲩⲕⲁ ⲧⲟⲟⲧⲟⲩ ⲉⲃⲟⲗ ⲛⲧⲙⲛⲧⲣⲉϥϫⲓⲙⲏⲥⲉ ⲉⲩⲕⲱϩ ⲁⲩⲱ ⲉⲩⲉⲓⲣⲉ <rs type="service">ⲛⲧⲡⲟⲗⲓⲧⲓⲁ</rs> ⲙⲡⲱⲛϩ</p>
      <p>ⲛⲉϩⲓⲟⲙⲉ ⲟⲛ ⲛⲉⲁⲩⲕⲱϩ ⲡⲉ ⲉⲧⲙⲛⲧϩⲁⲕ ⲉⲙⲛⲗⲁⲁⲩ ⲛϩⲏⲧⲟⲩ ϯ ⲛⲟⲩϭⲥ ⲙⲡϣⲙϣⲉ ⲛⲙⲙⲁ ⲉⲧⲟⲩⲁⲁⲃ ϩⲱⲥⲧⲉ ⲛⲥⲉϫⲟⲟⲥ ⲉⲧⲡⲟⲗⲓⲥ ⲧⲏⲣⲥ ϩⲛ ⲛⲉϩⲟⲟⲩ ⲉⲧⲙⲙⲁⲩ</p>
      <p>ϫⲉ ⲛⲁⲓ ⲛⲁⲙⲉ ⲛⲉ ⲡⲗⲁⲟⲥ ⲙⲡϫⲟⲉⲓⲥ</p>
      <p>ⲕⲁⲓ ⲅⲁⲣ ⲛⲉϣⲁϥϫⲟⲟⲥ ⲉⲣⲟⲟⲩ ⲡⲉ ⲛϩⲁϩ ⲛⲥⲟⲡ ⲛⲧⲕⲁⲧⲏⲭⲉⲥⲓⲥ ⲉϥϫⲱ ⲙⲙⲟⲥ</p>
      <p>ϫⲉ ⲙⲉⲣⲉ ⲡⲁϩⲏⲧ ⲙⲕⲁϩ ϩⲁ ⲛⲉⲛⲧⲁⲩ ϫⲓⲧⲟⲩ ⲛϭⲟⲛⲥ ⲛⲑⲉ ⲛⲛⲉⲧϫⲓ ⲛϭⲟⲛⲥ</p>
      <p>ⲛⲉⲛⲧⲁⲩϫⲓⲧⲟⲩ ⲅⲁⲣ ⲛϭⲟⲛⲥ ⲉⲩⲟⲩⲱϣⲥ ⲛⲁⲩ ⲉⲃⲟⲗ ⲛⲧⲙⲛⲧⲉⲣⲟ ⲛⲙⲡⲏⲩⲉ</p>
      <p>ⲛⲣⲉϥϫⲓⲛϭⲟⲛⲥ ⲇⲉ ⲉⲩϥⲱϭⲉ ⲙⲙⲟⲟⲩ ⲙⲁⲩⲁⲁⲩ ⲙⲙⲟⲥ ⲁⲩⲱ ⲉⲩⲟⲩⲱ ϣⲥ ⲛⲁⲩ ⲉⲃⲟⲗ ⲙⲡⲧⲁⲕⲟ</p>
      <p>ϣⲁⲥϣⲱⲡⲉ ⲇⲉ ⲟⲛ ⲛϩⲁϩ ⲛⲥⲟⲡ ⲛϥⲱⲛϣ ⲉⲃⲟⲗ ⲁⲩⲱ ⲛⲉϣⲁⲩϫⲱ ⲉⲣⲟϥ ⲡⲉ ⲛⲛⲉⲧϣⲟⲟⲡ ϩⲛ ⲧⲡⲟⲗⲓⲥ</p>
      <p>ⲁⲩⲱ ⲛⲉϣⲁϥⲧⲁⲙⲉ ⲡⲗⲁⲟⲥ ⲡⲉ ⲉⲧⲣⲉⲩ ⲙⲉⲧⲁⲛⲟⲉⲓ ⲁⲩⲱ ⲛϥⲕⲱⲗⲩⲉ ⲛⲧⲟⲣⲅⲏ ⲉⲧⲙⲧⲁϩⲟⲟⲩ</p>
      <p>ⲕⲁⲛ ⲉⲣϣⲁⲛ <roleName type="ecclesiastical">ⲡⲉⲧⲯⲁⲗⲗⲉⲓ</roleName> ϣⲱϥⲧ ⲛⲟⲩⲗⲉⲝⲓⲥ ⲏ ⲛϥⲡⲟⲟⲛⲉⲥ ⲛⲉϣⲁϥⲕⲱⲗⲩⲉ ⲡⲉ ⲉⲧⲙϯ ⲛⲗⲁⲁⲩ ϣⲁⲛⲧϥϫⲟⲟⲩ ⲉⲃⲟⲗ ⲛϥ ⲇⲓⲟⲣⲑⲟⲩ ⲙⲡⲉⲯⲁⲗⲙⲟⲥ</p>
      <p>ⲁⲩⲱ ⲛⲉϣⲁϥϫⲟⲟⲥ ⲉϥⲣⲓⲙⲉ ⲉϥϫⲱ ⲙⲙⲟⲥ ϫⲉ ⲛⲉⲓϣⲁϫⲉ ⲛⲁ ⲟⲩⲣⲱⲙⲉ ⲛⲣⲣⲟ ⲛⲉ ⲁϥϫⲟⲟⲩ ϩⲛ ϩⲉⲛⲛⲏⲥⲧⲓⲁ ⲙⲛ ⲟⲩϭⲟⲟⲩⲛⲉ ⲁⲛⲟⲛ ⲇⲉ ϩⲛ ⲟⲩⲙⲛⲧⲁⲧⲃⲟⲧⲉ ⲛⲧⲛϯ ⲛϩⲧⲏⲛ ⲁⲛ ⲉⲣⲟⲟⲩ</p>
      <p>ⲁⲩⲱ ⲁⲥϣⲱⲡⲉ ⲛⲧⲉⲣⲉϥϫⲱⲕ ⲉⲃⲟⲗ ⲙⲡⲉϥⲃⲓⲟⲥ ⲁⲛⲉⲥⲛⲏⲩ ϯ ⲙⲡⲉⲩⲟⲩⲟⲓ ⲉⲣⲟϥ ⲉϥⲛⲁⲙⲟⲩ ϩⲱⲥ ⲉⲩⲑⲁⲣⲣⲉⲓ ⲛⲧⲕⲁⲧⲟⲣⲑⲱⲉⲓ ⲙⲡⲉϥⲗⲁⲟⲥ ⲙⲛ ⲧⲙⲛⲧⲕⲁⲑⲁⲣⲟⲥ ⲛ <roleName type="ecclesiastical">ⲧⲉϥⲉⲡⲓⲥⲕⲟⲡⲏ</roleName> ⲛⲧⲁⲩⲣ ⲙⲛⲧⲣⲉ ⲙⲙⲟⲥ</p>
      <p>ⲁⲩⲱ ⲡⲉϫⲁⲩ ⲛⲁϥ ϫⲉ ⲡⲉⲛⲉⲓⲱⲧ ⲧⲁⲩⲉ ⲟⲩϣⲁϫⲉ ⲉⲣⲟⲛ ⲙⲡⲁⲧⲕⲃⲱⲕ ⲉⲃⲟⲗ ϩⲓⲧⲟⲟⲧⲛ</p>
      <p>ⲛⲧⲟϥ ⲇⲉ ⲁϥϣⲁϫⲉ ⲛⲙⲙⲁⲩ ⲉϥϫⲱ ⲙⲙⲟⲥ ϫⲉ ⲁⲛⲟⲕ ⲟⲩϩⲱⲃ ⲛⲟⲩⲱⲧ ⲡⲉϯϩⲱⲛ ⲙⲙⲟϥ ⲉⲧⲟⲧⲧⲏⲩⲧⲛ ⲉⲧⲙⲧⲣⲉ ⲗⲁⲁⲩ ⲙⲙⲱⲧⲛ ⲉⲡⲓⲑⲩⲙⲉⲓ ⲉⲗⲁⲁⲩ ⲙⲙⲛⲧⲛⲟϭ</p>
      <p>ⲕⲁⲓⲅⲁⲣ ⲁⲛⲟⲕ ⲙⲛⲛⲥⲁ ⲑⲉ ⲛⲧⲁⲓⲡⲱⲧ ⲙⲙⲟⲥ ⲙⲟⲅⲓⲥ ⲉⲁⲓⲉϣϭⲙϭⲟⲙ ⲉϩⲁⲣⲉϩ ⲉⲛⲉⲛⲧⲁⲓϫⲡⲟⲟⲩ ϩⲛ <roleName type="religious">ⲧⲙⲛⲧⲙⲟⲛⲁⲭⲟⲥ</roleName></p>
      <p><roleName type="ecclesiastical">ⲧⲙⲛⲧⲉⲡⲓⲥⲕⲟⲡⲟⲥ</roleName> ⲇⲉ ⲛϯⲙⲉⲉⲩⲉ ⲁⲛ ϫⲉ ⲁⲓϯϩⲏⲩ ⲙⲙⲟⲥ ϩⲛ ⲗⲁⲁⲩ ⲛϩⲱⲃ ⲁⲩⲱ ⲟⲛ ⲙⲟⲅⲓⲥ ⲁⲓϭⲙϭⲟⲙ ⲉϩⲁⲣⲉϩ ⲉⲣⲟⲓ ⲉⲑⲉ ⲉϯⲟ ⲙⲙⲟⲥ ⲛϣⲟⲣⲡ</p>
      <p>ⲁⲩⲱ ⲛⲧⲟϥ ⲉϥϣⲁⲛⲛⲟⲩⲉ ⲉⲡⲱϣⲛ ⲛ <roleName type="ecclesiastical">ⲟⲩⲇⲓⲁⲕⲟⲛⲟⲥ</roleName> ⲙⲉϥⲭⲉⲓⲣⲟⲇⲟⲛⲉⲓ ⲙⲙⲟϥ ⲛϣⲟⲣⲡ ⲉⲓⲙⲏⲧⲉⲓ ⲛϥⲁⲡⲟⲥⲧⲏⲑⲓⲍⲉ ⲛ ϫⲟⲩⲧⲏ ⲙⲯⲁⲗⲙⲟⲥ ⲁⲩⲱ ⲉⲡⲓⲥⲧⲟⲗⲏ ⲥⲛⲧⲉ ⲛⲁⲡⲟⲥⲧⲟⲗⲟⲥ ⲁⲩⲱ ⲟⲩⲙⲉⲣⲟⲥ ⲛⲉⲩⲁⲅⲅⲉⲗⲓⲟⲛ</p>
      <p>ⲉϣⲱⲡⲉ ⲇⲉ <roleName type="ecclesiastical">ⲟⲩⲡⲣⲉⲥⲃⲩⲧⲉⲣⲟⲥ</roleName> ⲡⲉ ⲟⲩⲙⲉⲣⲟⲥ ϩⲙ ⲡⲧⲉⲩⲧⲉⲣⲟⲛⲟⲙⲓⲟⲛ ⲙⲛ ⲟⲩⲙⲉⲣⲟⲥ ϩⲛ ⲙⲡⲁⲣϩⲟⲓⲙⲓⲁ ⲁⲩⲱ ⲕⲉ ⲙⲉⲣⲟⲥ ϩⲛ ⲏⲥⲁⲓⲁⲥ</p>
      <p>ⲁⲩⲱ ⲉⲧⲃⲉ ⲡⲛⲟⲙⲟⲥ ⲛⲧⲁϥⲁⲙⲁϩⲧⲉ ⲛϩⲏⲧϥ ⲛⲉ ⲙⲛ ϩⲁϩ ⲛⲣⲱⲙⲉ ⲡⲉ ϯ ⲙⲡⲉϥⲟⲩⲟⲓ ⲉϩⲟⲩⲛ ⲉϩⲱⲃ ⲛⲧⲉⲓⲙⲓⲛⲉ ⲉⲓⲙⲏⲧⲉⲓ ⲛⲥⲉⲥⲃⲧⲱⲧⲟⲩ ⲛϣⲟⲣⲡ ϩⲛ ⲱⲣϫ ⲛⲓⲙ</p>
      <p>ⲟⲩⲇⲉ ⲟⲛ ⲙⲡⲉ ϩⲱⲃ ϣⲱⲡⲉ ⲉⲡⲧⲏⲣϥ ⲛⲧⲉ ⲗⲁⲁⲩ ϫⲓ ϩⲟⲙⲛⲧ ⲉⲧⲃⲉ ϩⲱⲃ ⲛⲭⲓⲣⲟⲇⲟⲛⲓⲁ ϩⲛ ⲛⲉϥϩⲟⲟⲩ</p>
      <p>ⲁⲗⲗⲁ ϩⲟⲧⲁⲛ ⲉⲩϣⲁⲛⲥⲉⲧⲡ ⲟⲩⲁ ⲉⲃⲟⲗ ϩⲙ ⲡⲗⲁⲟⲥ ⲉⲡⲙⲁ ⲉⲧⲟⲩⲣⲭⲣⲓⲁ ⲙⲙⲟϥ ⲉⲙⲁⲩ ⲛⲉϣⲁϥⲧⲣⲉⲩϩⲙⲟⲟⲥ ⲛϣⲟⲣⲡ ϩⲛ ⲟⲩϩⲩⲡⲟⲙⲟⲛⲏ ⲛⲥⲉⲟⲩⲱⲛϩ ⲉⲃⲟⲗ ϫⲉ ⲥⲉⲙⲉ ⲙⲡϣⲁϫⲉ ⲙⲡⲛⲟⲩⲧⲉ ϫⲉⲕⲁⲥ ϩⲱⲟⲩ ⲟⲛ ⲉⲩⲛⲁⲕⲱⲧ ⲙⲡⲗⲁⲟⲥ ϩⲛ ⲧⲉⲓϩⲩⲡⲟⲙⲟⲛⲏ ⲛⲧⲉⲓⲙⲓ ⲛⲉ</p>
      <p>ⲁⲩⲱ ⲧⲁⲓ ⲧⲉ ⲑⲉ ⲛⲧⲁϥϫⲱⲕ ⲉⲃⲟⲗ ⲙⲡⲉϥⲃⲓⲟⲥ ⲕⲁⲗⲱⲥ ⲉⲁϥⲃⲱⲕ ⲉⲣⲁⲧϥ ⲙⲡⲛⲟⲩⲧⲉ ϩⲛ ⲟⲩⲉⲓⲣⲏⲛⲏ ϩⲛ <date type="commemoration">ⲥⲟⲩϫⲟⲩⲧⲟⲩⲉ ⲛⲑⲟⲟⲩⲧ</date> ϩⲙ ⲡⲉⲭⲣⲓⲥⲧⲟⲥ ⲓⲏⲥⲟⲩⲥ ⲡⲉⲛϫⲟⲉⲓⲥ ⲡⲁⲓ ⲉⲃⲟⲗ ϩⲓⲧⲟⲟⲧϥ ⲡⲉⲟⲟⲩ ⲙⲡⲛⲟⲩⲧⲉ ⲡⲉⲓⲱⲧ ⲛⲙⲙⲁϥ ⲙⲛ ⲡⲉⲡⲛⲉⲩⲙⲁ ⲉⲧⲟⲩⲁⲁⲃ ϣⲁ ⲉⲛⲉϩ ⲛⲉⲛⲉϩ ϩⲁⲙⲏⲛ</p>
    </body>
  </text>
</TEI>